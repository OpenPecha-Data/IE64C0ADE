༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W29983
||2006310919
ImageGroup:
ISBN:
11PD409
||7105071060
Title:
འབུམ་ནག་གསལ་སྒྲོན
'bum nag gsal sgron
ཡེ་ཤེས་གཟུངས་
Author:
Descriptor:
Original Publication:
ye shes gzungs
na
bod kyi gso ba rig pa'i gna' dpe phyogs bsgrigs dpetshogs:017
pe cin
mi rigs dpe skrun khang
2005
Place:
Publisher:
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
na
n'a
Scanned at M/S Satluj Infotech Images, E-45. Sector 27 Noida. District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, V.S.A 2006.



བོད་ཀྱི་གསོ་བ་རིག་པའི་གནའ་དཔེ་ཕྱོགས་བསྒྲིགས་དཔེ་ཚོགས། །
༄༅།།འཐུམ་ནག་གསལ་སྒྲོན།།
༄༅།།འབུམ་ཆུང་གསལ་སྒྲོན།།
ཨུམ་སོ་ཞེས་ཕྱུངས། །
]
མི་རིགས་དཔེ་སྐྲུན་ཁང༌།



IZEIERE[EEZEE Trie@[E:
|:
#| g[g|
བོད་ཀྱི་གསོ་བ་རིག་པའི་གནའ་དཔེ་ཕྱོགས་བསྒྲིགས་དཔེ་ཚོགས།
Flagrlling=]grilleln;]
ARURA
# ༄༅།།ཁབུམ་ནག་གསལ་སྒྲོན་ཞེས་རྒྱུ་ཐ་ཐཞུགས་སོ།།
REEZgg |@eEz@
EREi@
ན
༢
-
1
•ཚ--
བར་
..
སུམ་སྟོན་ཡེ་ཤེས་གཟུངས།
g/[ging]
ག
སྨཙ ན་ aང་ ཆེན་ བོད་ ཀྱི་ གཙོ་ རིག་ ཞིབ་ འཇུག་ ཁང་ནས་བཤིགས།
(བོད་ཀྱི་གསོ་བ་རིག་པའི་གནའ་དཔེ་ཕྱོགས་བསྒྲིགས་དཔེ་ཚོགས》ཙམ་སྒྲིག་ཚོགས་པ་ན་
]gli]g[Eigg[g@f@g@gZE
017
il: Eigalmai!g sg
ག
མི་རིགས་དཔེ་སྐྲུན་ཁང་།
h]IGlgrillnLIFallllli[Enginerj\7#m[E



《བོད་ཀྱི་བ།སོ་བ་རིག་པའི་གནའ་དཔེ་ཕྱོགས་བསྒྲིགས་དཔེ་ཚོགས》ཀྱི་རྩོམ་སྒྲིག་ཚོགས་པའི་མིང་ཐོ།
བློ་འདྲི་ས། ཁྲོ་རུ་ཚེ་རྣམ། བསྟན་ཁོ། ཉི་མ། ཐུབ་བསྟན།
ཚོགས་གཙོ། འོ་ཚོགས་ཆེན
ཚོགས་གཙོ་གཞོན་པ། རྡོ་རྗེ། རྟ་མགྲིན་རྒྱལ། གདུགས་དཀར། ཚེ་རིང་རྒྱལ། །
ཚོགས་པའི་མི་སྣ། འོ་ཚོགས་ཆེན། རྡོ་རྗེ། རྟ་མགྲིན་རྒྱལ། གདུགས་དཀར། ཚེ་རིང་རྒྱལ།
བནྡེ་ཚེ་རིང༌། བྱ་མདོ་ ཀླུ་བྱམས་རྒྱལ། དབང་ཆེན་ ཚེ་ བརྟན། ཀླུ་
བྱམས་རྒྱལ། རྟ་རྡོ། དོན་འགྲུབ། ཀརྨ་ཚོགས་གཉིས། དོན་འགྲུབ་
ཚེ་རིང༌། བསམ་འགྲུབ་རྒྱལ། སྐལ་བཟང་རྡོ་རྗེ། དཔལ་ལྡན་རྒྱ་མཚོ།
དབང་གྲགས་བསོད་ནམས། སྐལ་བཟང་བཀྲ་ཤིས། རྡོ་རྗེ་རབ་བརྟན།
མཁའ་འགྲོ་སྐྱབས། བཀྲ་གྷ།
དེབ་འདིའི་དག་སྒྲིག་པ། ལྷ་ཆེན་ཚེ་རིང་། རྡོ་རྗེ་རབ་བརྟན། འབྲུག་མོ་སྐྱིད།
《ཚཚུཙྪན%E R & B》 ཊྛཱ#* ཆ་ ༣gཚོ
ཆུ : 1# % • * མེ༩ # % +རྐོg
རྗེ # ཙྪཱ ཟླ; @#
副主任委员;多杰旦正加星全章才让加
委员:艾措千多杰旦正加星金章 才让加完德才让
• ཉྩ:* ཀྱི # ༡ * t $ $ %
2* # # & # * ༼ 3E – ཨ ཀྱིa * #, $ & ཡྻ 1: #
# ཙྪཱ ཚེ རྒྱུ # ཎཾ, Auཚུ ༔ : , * ︽ }e
*#*#ཎོ: ft , , E $ & E.g # £



སྔོན་འགྲོའི་གཏམ།
བོད་ཀྱི་གསོ་བ་རིག་པ་ལ་ལོ་ངོ་བཞི་སྟོང་ལ་ཉེ་བའི་ལོ་རྒྱུས་ལྡན་ལ། དེ་ནི་
གནའ་བོའི་བོད་ཀྱི་གསོ་རིག་རྨང་གཞིར་བྱས་ཐོག རྒྱ་གར་རྒྱ་ནག་ཏ་ཟིག་ལ་
སོགས་པའི་གསོ་བ་རིག་པའི་ཉིང་བཅུད་བསྡུ་ལེན་བྱས་ནས་གྲུབ་པ་ཞིག་ཡིན་ལ།
གཞུང་ལུགས་ཀྱི་མ་ལག་ཆ་ཚང་ཞིང་ལག་ལེན་གྱི་མྱོང་བྱང་ཕུན་སུམ་ཚོགས་པ་
དང་། མི་རིགས་ཀྱི་ཁྱད་ཆོས་མངོན་པར་བཀྲ་བའི་གསོ་དཔྱད་ཀྱི་རིག་པ་ཞིག་
ཡིན་པས་ན། སྔ་མོ་ཞིག་ནས་འཛམ་གླིང་ཁྱབ་ཁོངས་ཀྱི་གསོ་རིག་སྨྲ་བ་རྣམས་
ཀྱིས་གདེང་འཇོག་ཆེན་པོ་གནང་མུས་སུ་མཆིས། །
བོད་ཀྱི་གསོ་བ་རིག་པ་ལ་གཞུང་དང་ལག་ལེན་གྱི་བསྟན་བཅོས་བགྲང་
ལས་འདས་པ་ཞིག་ཡོད་པ་སྟེ། དེ་ནི་ནང་དོན་གྱི་ཐད་གསོ་རིག་ལོ་རྒྱུས་དང་།
རྨང་གཞིའི་གཞུང་ལུགས། ནད་ཐོག་ལག་ལེན། སྨན་རྫས་སྡེབ་བཟོ། ལུས་
ཁམས་བདེ་སྲུང་ལ་སོགས་རིག་ཚན་ཡོངས་སུ་འདུས་ཡོད་པའི་ནོར་བུའི་བང་
མཛོད་ཅིག་ལགས། དེ་ལ་ཏང་དང་སྲིད་ གཞུང་གི་ཐུགས་འཁུར་ དང་བརྩི་
མཐོང་ཆེན་པོའི་འོག་ཉེ་ལོར་བོད་ཀྱི་གསོ་བ་རིག་པ་རྒྱུན་འཛིན་དང་དར་སྤེལ་
གང་ལེགས་བྱུང་ཡོད་ལ། གནའ་གཞུང་གང་མང་ཞིག་ཀྱང་དཔེ་སྐྲུན་འགྲེམས་
སྤེལ་བྱས་ཟིན་ཡོད། ཡིན་ན་ཡང་ད་དུང་གནའ་དཔེ་མང་པོ་ཞིག་སྔར་བཞིན་
འབུས་ཟོས་རུལ་གོག་ཐེབས་པའམ། ཡང་ན་མིའི་རྩོལ་བའི་དབང་གིས་གཏོར་
བརླག་ཚབས་ཆེན་ཐེབས་ཀྱི་ཡོད་པས། གང་མྱུར་སྒོས་སྲུང་སྐྱོབ་མ་བྱས་ཚེ་རིན་
ཐང་གཞལ་དུ་མེད་པའི་གནའ་དཔེ་གང་མང་ཞིག་རྩ་བརླག་རྒྱུན་ཆད་དུ་འགྲོ་
ཉེན་ཆེ།



དེ་ལ་བོད་ཀྱི་གསོ་བ་རིག་པ་ཉིད་ཕྱོགས་ཡོངས་ནས་རྒྱུན་འཛིན་དང་དར་
སྤེལ་གཏོང་རྒྱུའི་དམིགས་ཡུལ་བཅངས་ནས་ང་ཚོས་༢༠༠༣ལོར་མཚོ་སྔོན་ཞིང་
ཆེན་བོད་ཀྱི་གསོ་རིག་ཞིབ་འཇུག་ཁང་གིས་གཙོ་ཁྲིད་བྱས་པའི་“《བོད་ཀྱི་གསོ་
པ་རིག་པའི་གནའ་དཔེ་ཕྱོགས་བསྒྲིགས་དཔེ་ཚོགས》རྩོམ་སྒྲིག་ཚོགས་པ་”སྒྲིག་
འཛུགས་བྱས་པ་དང༌། གནའ་དཔེ་འཚོལ་སྡུད་དང་དག་སྒྲིག་དང་རྩོམ་སྒྲིག་
བཅས་ཀྱི་ལས་སྒོ་ཕྱེ་ཞིང་དཔེ་སྐྲུན་དང་འགྲེམས་སྤེལ་གྱི་བྱ་བ་ཡང་འགོ་བརྩམས་
ཟིན་ཡོད། དཔེ་ཚོགས་འདི་ནི་སྔ་ན་མ་མཆིས་པའི་རིག་གནས་ཀྱི་ལས་གྲྭ་ཆེན་
པོ་ཞིག་ཡིན་ལ། འདི་ཉིད་བོད་ཀྱི་གསོ་བ་རིག་པའི་གནའ་དཔེ་ཡོད་དོ་ ཅོག་
འདུས་པའི་དཔེ་ཚོགས་ཤིག་ཏུ་འགྱུར་བར་བྱེད་རྒྱུ་ནི་ང་ཚོའི་བསམ་འདུན་ཡིན་
ལ། དེ་ལྟར་བྱེད་ཐུབ་པའི་ཡིད་ཆེས་ཀྱང་ང་ཚོར་ཡོད། །
དེ་ལྟར་དཔེ་ཚོགས་འདི་ཐོག་མར་དཔེ་སྐྲུན་བྱེད་པའི་སྒོ་དང་བསྟུན་ནས་
འདིར་ཁོ་བོས་བྱ་བཞག་ཆེན་པོ་འདི་ཕྱོགས་གང་ཐད་ནས་བྱ་བ་ལམ་ལྷོང་ཡོང་
བའི་བཀྲ་ཤིས་སྨོན་འདུན་ཞུ་རྒྱུ་དང་། དེ་བཞིན་བོད་ཀྱི་གསོ་བ་རིག་པ་ལ་ལྷག་
བསམ་དཀར་བའི་ཡུལ་དང་ཕྱོགས་སོ་སོའི་སྐྱེས་བུ་ཀུན་ནས་ཀྱང་ལས་གྲྭ་འདིར་
ཕྱོགས་གང་ཐད་ནས་རྒྱབ་སྐྱོར་དང་རོགས་འདེགས་བྱེད་པའི་བསམ་འདུན་ཞུ་
རྒྱུ་ཡིན།
ཞེས་འོ་ཚོགས་ཆེན་ནས།
ཤུ༠༠༩ ལོའི་ཟླ་༢ པར།
2



མཚམས་སྦྱོར་བའི་གཏམ།
ཁ་བ་རི་བོའི་བཅུ་ཕྲག་རིག་གནས་ཞེས་བྱ་བ་ནི་བོད་མི་རིགས་ཀྱིས་འཇིག་
རྟེན་སྤྱིའི་ཕན་བདེ་གཞི་མར་གྱུར་པའི་བློའི་རིག་པ་མཐའ་དག་སྤྱི་ལ་བཏགས་
པའི་མིང་ཞིག་ཡིན་ལ། དེ་ལས་གཞན་རྗེས་འཛིན་གྱི་ཐབས་མཆོག་དམ་པར་
གྱུར་པའི་གངས་ཅན་གསོ་བ་རིག་པ་ནི་བོད་མི་རིགས་རང་ཉིད་ཀྱིས་སྲོལ་རྒྱུན་
དར་སྤེལ་མཛད་ཅིང་འགྲོ་བ་མིའི་རིགས་ལ་ཕན་པ་འབའ་ཞིག་སྒྲུབ་པའི་རིག་པ་
ཞིག་ཡིན་སྟབས། རིས་སུ་མ་ཆད་པའི་འགྲོ་བ་མིའི་རིགས་ལ་ཕན་པའི་ལས་
དོན་ཁོ་ན་སྒྲུབ་པའི་རིག་པ་ཞིག་ཏུ་འཁུམས་ཤིང་སྤྱི་ཚོགས་དང་དུས་རབས་ཇི་
འདྲ་ཞིག་གི་ནང་དུའང་མཁོ་གལ་དང་ཕན་ཐོགས་ཆེ་བ་ཞིག་ཡིན་པ་ནི་དོན་
དངོས་ཀྱི་སྟེང་ནས་གྲུབ་པའི་གནས་ལུགས་ཤིག་ཡིན་པས་མི་སུ་དང་སུ་ཞིག་གིས་
ཀྱང་བསྙོན་འདིང་དང་ཁྱོག་བཤད་བྱ་བར་མི་ནུས་སོ། ། རང་རེའི་ལོ་རྒྱུས་ཡིག་
ཚང་དང་ད་ཡོད་བསྟན་བཅོས་ཀྱི་དཀར་ཆག་ལྟར་ན། གཡུང་དྲུང་བོན་ལུགས་
ཀྱི་དྲང་སྲོང་དཔྱད་བུ་ཁྲི་ཤེས་ནས་སྨན་པ་དུང་གི་ཐོར་ཅོག་ཅན་བར་དང་། རྗེ་
བཙུན་གཡུ་ཐོག་རྙིང་མ་ཡོན་ཏན་མགོན་པོ་ནས་གཏེར་སྟོན་གྲ་བ་མངོན་ཤེས་ཀྱི་
བར། བོ་རོ་ཙ་ན་ནས་ལོ་ཆེན་རིན་ཆེན་བཟང་པོའི་སྐབས། བྱང་ཟུར་རྣམ་
གཉིས་ནས་ཀོང་སྤྲུལ་ཡབ་སྲས། མི་དབང་སྡེ་སྲིད་རིན་པོ་ཆེ་ནས་སྨན་རྩིས་
མཁས་དབང་མཁྱེན་རབ་ནོར་བུ་ལ་ཐུག་པའི་དྲང་སྲོང་མཁས་གྲུབ་རིམ་བྱོན་
བགྲང་གིས་ མི་ ལངས་ པ་ རྣམས་ ཀྱི་ སྐུ་དྲིན་ ལས། དཔལ་ལྡན་ རྒྱུད་ བཞིའི་
དགོངས་འགྲེལ་དང་ཡན་ལག་བརྒྱུད་པའི་དགོངས་འགྲེལ་གཙོ་བྱས་པའི་གསོ་
རིག་གི་བསྟན་བཅོས་རི་བོའི་གཏོས་དང་མཉམ་པ་རང་གིས་མཇལ་ན་དད་པའི་



སྤུ་ལོང་གཡོ་ཞིང་གཞན་ལ་ངོམ་ན་ལ་རྒྱུའི་སྤོབས་པ་རྒྱས་པ་འདིས་བོད་ཀྱི་གསོ་
བ་རིག་པའི་ལོ་རྒྱུས་རིང་ལ་གཞུང་མན་ངག་གི་ནང་དོན་ཕུན་སུམ་ཚོགས་པ་
ཞིག་ཡིན་པ་ར་སྤྲོད་གསལ་པོ་བྱས་འདུག
འོན་ཀྱང་མིག་སྔར་ཕྱི་ནང་གི་རྒྱུ་རྐྱེན་དུ་མའི་དབང་གིས་རང་རེའི་གསོ་
རིག་ཐད་ཀྱི་གཞུང་མན་ངག་གི་གདམས་པ་མང་པོ་ཞིག་ཉམས་ཉེས་སུ་གྱུར་དང་
འགྱུར་མུས་ ཡིན་ པའང་ ཀུན་ གྱིས་ མཁྱེན་ གསལ་ལགས་ པས། ད་ ལྟའི་དུས་
འདིར་བདག་ཅག་ཚེ་རིག་འཛིན་པ་རྣམས་ཀྱིས་ཚོང་ཟོང་ཁོ་ན་དང་ཡུལ་ལུང་བྱེ་
བྲག་པའི་ཁེ་ཕན་ནམ་ ཕྱོགས་རིས་ཅན་ གྱི་ལྟ་བ་སོགས་རིང༌དུ་དོར་ནས་མི་
རིགས་ཀྱི་རིག་གནས་ཡིད་བཞིན་ནོར་བུ་ལྟ་བུ་འདི་ལ་སྙིང་ཁོང་ནས་ཤ་ཚ་དང༌
གཅེས་སྤྲས། དེ་བཞིན་རིས་སུ་མེད་པའི་འཛམ་གླིང་གི་མིའི་རིགས་ཡོངས་ལ་
ཕན་དུ་རེ་བའི་ཀུན་སློང་རྣམ་དག་གི་སྒོ་ནས། རི་རྒྱལ་ལྷུན་པོའི་གཏོས་དང་
མཉམ་པའི་བོད་ལུགས་གསོ་རིག་གི་གཞུང་མན་ངག་རྣམས་ལ་འོལ་ཚོད་དང་
རང་བཟོ་ཙམ་མ་ཡིན་པར་སྔར་ལས་ལྷག་པའི་ངང་སྔོག་འདོན་མྱུར་སྐྱོབ་དང་
འཚོལ་སྡུད་ལེགས་སྒྲིག་བྱེད་རྒྱུ་བཅས་ནི་ཤིན་ཏུ་གལ་གནད་ཆེ་བའི་བགྱི་བ་ཞིག་
རེད།
དེའི་ཕྱིར་མཚོ་སྔོན་ཞིང་ཆེན་བོད་ཀྱི་གསོ་རིག་ཞིབ་འཇུག་ཁང་གིས་མིང་
དོན་མཚུངས་པའི་སྒོ་ནས་བོད་ཀྱི་སྨན་རྩིས་རིག་པ་རྒྱུད་འཛིན་ཡག་པོ་ཞིག་དང་
གསར་བཏོད་གོང་སྤེལ་གྱི་རྨང་གཞི་བརྟན་པོ་ཞིག་འཛུགས་ཐུབ་པའི་ཆེད་དུ།
ད་ལྟའི་དུས་ རབས་ དང་སྲིད་ཇུས་ བཟང་པོའི་གོ་ སྐབས་ དམ་འཛིན་ངང་མི་
དངོས་ནོར་གསུམ་གྱི་སྟོབས་ ཤུགས་གཅིག་ཏུ་བསྒྲིལ་ཞིང་མིག་རྒྱང་རིང་བའི་
ཇུས་གཞི་དང་བཅས་ཏེ་རང་རིའི་སྨན་རྩིས་སྐོར་གྱི་མཁོ་གལ་ཆེ་བའི་གནའ་དཔེ་
དང་བསྟན་བཅོས་ལག་ཏུ་ཟིན་ཏོ་ཅོག་ཕྱོགས་གཅིག་ཏུ་བསྒྲིགས་ཏེ་པར་དུ་
བསྐྲུན་པའི་དགེ་བ་འདིས། ད་ལྟ་ཙམ་མ་ཟད་འབྱུང་འགྱུར་བོད་ཀྱི་སྨན་རྩིས་
བསྟན་པ་ཉིད་ཡར་རྒྱས་གོང་འཕེལ་དུ་འགྲོ་བར་བསམ་ཡུལ་ལས་འདེས་པའི་



ནུས་པ་ཐོན་ཐུབ་ཅིང་ལུས་ཅན་ཀུན་གྱི་སྲོག་འཚོའི་དཔལ་དུ་འགྱུར་བར་གདོན་
མི་ཟ་བས་ན འོ་སྐོལ་ཐུན་མོང་གིས་རྗེས་སུ་ཡི་རང་ཞུ་འོས་པའི་ལས་དོན་གལ་
ཆེན་ཞིག་རེད་ཅེས་ཧ་ཅང་དགའ་ཚོར་དང་བཅས་མཚམས་སྦྱོར་བའི་ཚིག་ཏུ།
ཁྲོ་རུ་ཚེ་རྣམ་གྱིས།
སྤྱི་ལོ་ ༢༠༠༣ལོའི་ཟླ་༡༡ཚེས་ ༡ཉིན་ལ་



དག་སྒྲིག་པའི་གསལ་བཤད།
བོད་ཟལ་མོ་སྒང་བ་ཞེས་སུ་གྲགས་པ་འཛམ་གླིང་གི་ཡང་སྟེང་དུ་གནས་
པའི་མི་རིགས་ཉིད་ལ་གནམ་གྱིས་ས་བཀབ་པ་ལྟ་བུའི་སྔོན་བྱོན་དྲན་དབང་དམ་
པ་རྣམས་ཀྱི་བཀའ་དྲིན་ལས། དམ་པའི་ཆོས་ཀྱིས་གཙོས་པའི་བཅུ་ཕྲག་རིག་
པའི་གནས་ཀྱིས་ཡོངས་སུ་ཕྱུག་པའི་ཤེས་རིག་བང་མཛོད་ནི་སྲིད་པའི་མཐར་
ཡང་ནུབ་པ་མེད་པ་ཞིག་མཆིས་པ་ལ་སུས་ཀྱང་བསྙོན་དུ་མེད་དོ།། དེ་ལས་
གནས་བཅུའི་ཡ་གྱལ་གཞན་རྗེས་འཛིན་གྱི་ཐབས་མཆོག་དམ་པར་གྱུར་པའི་
བོད་ཀྱི་གསོ་བ་རིག་པ་ནི། རྗེ་གཡུ་ཐོག་ཆེན་པོས། མི་ན་བར་གནས་པར་
འདོད་པ་དང་ན་བ་གསོ་བར་འདོད་པའི་གང་ཟག་གིས་གསོ་བ་རིག་པའི་མན་
ངག་ལ་བསླབ་པར་བྱའོ་ཞེས་གསུངས་པ་བཞིན་རིས་སུ་མ་ཆད་པའི་འགྲོ་བ་མིའི་
རིགས་ལ་ཕན་པ་འབའ་ཞིག་སྒྲུབ་པའི་རིག་པ་ཞིག་སྟེ། དེར་ལོ་རྒྱུས་ཀྱི་དུས་
ཡུན་ཧ་ཅང་རིང་ཞིང་གཞུང་ལུགས་ཀྱི་མ་ལག་ཆ་ཚང་ཡིན་པ་མ་ཟད། སྨན་
དཔྱད་ཀྱི་ རིགས་ལམ་ ཁྱད་དུ་འཕགས་ ཤིང་ མན་ངག་ ཉམས་མྱོང་ཕུན་སུམ་
ཚོགས་ཤིང་གྱ་ནོམ་པ་ཞིག་མཆིས་སྟབས། དེང་སྐབས་རྒྱལ་ཁབ་ཕྱི་ནང་ཀུན་ཏུ་
ཚན་རིག་པ་མཁས་ཅན་དག་གིས་ཕྱོགས་ཡོངས་ནས་སློབ་སྦྱོང་དང་ཞིབ་འཇུག་
གི་གོམ་སྟབས་མགྱོགས་ལེན་བྱེད་བཞིན་པ་དང༌། རང་རེའི་རྒྱལ་ཁབ་ནས་ཀྱང་
ཏང་གི་ མི་ རིགས་སྲིད་ཇུས་དོན་འཁྱོལ་དང་ནུབ་རྒྱུད་གསར་སྤེལ་བྱེད་ པའི་
འགྲོས་དང་བསྟུན་ནས་བོད་ཀྱི་གསོ་བ་རིག་ པའི་ལས་དོན་ཉིད་ སྒོ་ཀུན་ནས་
ཉམས་པ་སོར་ཆུད་དང་མ་ཉམས་གོང་སྤེལ་གནང་སྟེ་ཉམས་དགའི་ཡུལ་ཁམས་
ཤིག་ཏུ་བསྐྱལ་ཡོད། འོན་ཀྱང་ཕྱི་ནང་གི་འགལ་རྐྱེན་དུ་མའི་དབང་གིས་རང་



-
རེའི་གསོ་རིག་ཐད་ཀྱི་གཞུང་མན་ངག་གི་གདམས་པ་གང་མང་ཉམས་ཉེས་སུ་
གྱུར་དང་འགྱུར་མུས་ཡིན་པའང་ང་ཚོས་མིག་མཐོང་ལག་ཟིན་དུ་འཁུམས་ཤིང་།
བོད་ཀྱི་གསོ་རིག་འདི་ཉིད་གནའ་བོའི་རིག་གནས་ཤིག་ཡིན་པའི་ངོས་ནས་ཞུ་ན།
རི་རྒྱལ་ལྷུན་པོའི་གཏོས་དང་མཉམ་པའི་གཞུང་མན་ངག་གི་གསུང་རབ་དེ་
རྣམས་སྔར་ལས་ལྷག་པའི་སྒོ་ནས་སྔོག་འདོན་མྱུར་སྐྱོབ་དང་འཚོལ་སྡུད་ལེགས་
སྒྲིག་བཅས་བྱེད་རྒྱུ་ནི་ཐོག་མར་བསྒྲུབ་དགོས་པའི་རྨང་གཞིའི་ལས་ཀ་གལ་ཆེན་
ཞིག་སྟེ་འོ་སྐོལ་ཚེ་རིག་འཛིན་པ་རྣམས་ཀྱི་ཕྲག་ལ་རང་བཞིན་གྱིས་བབས་པའི་
དུས་རབས་ཀྱི་འགན་འཁྲི་ཞིག་ལགས། དེའི་ཕྱིར་ང་ཚོས་ལོ་རྒྱུས་ཀྱི་ལས་འགན་
དང་དུས་རབས་ཀྱི་བླང་བྱ་ལྟར་མདོ་དབུས་མཐོ་སྒང་ཞེས་པའི་ཐུན་མིན་ཁོར་
ཡུག་ཁྲོད་དུ་འཕེལ་རྒྱས་བྱུང་བའི་གནའ་བོའི་གསོ་དཔྱད་རིག་པ་འདིའི་སྲོག་
དབུགས་རྒྱུན་བསྲིངས་བྱེད་ཅིང་། བོད་ཀྱི་གསོ་དཔྱད་རིག་པར་སྦྱང་བརྩོན་
དང་ཞིབ་འཇུག་བྱེད་པར་སྤྲོ་བ་བརྟས་པའི་རྣམ་དཔྱོད་ཅན་མང་པོར་རྒྱུ་ཆ་མཁོ་
སྤྲོད་ཀྱི་སྒོ་འཕར་ཡངས་པོར་ཕྱེས་པ། རང་ལུགས་ཀྱི་གཞུང་རྐང་འཛིན་པ་ལ་
སྔར་བས་སྨན་ཐོགས་ཐུབ་པ། ཉམ་ཐག་ནད་པའི་ལུས་སྲོག་ལ་གཟིར་བའི་ནད་
རིགས་རྩ་མེད་དུ་འཇོམས་པར་ནུས་པའི་གཞུང་ལུགས་ཀྱི་རྒྱབ་རྟེན་དང་མན་
ངག་ཟབ་མོའི་ གདམས་པ་ཆིག་ ཐུབ་ཀྱི་སྐོར་མང་དུ་བཙལ་ནས་ནད་ཀྱི་སྡུག་
བསྔལ་ལས་སྐྱོབ་པར་རྔོ་ཐོགས་པ་བཅས་མདོར་ན་གངས་ཅན་གསོ་བ་རིག་པ་
འདི་ཉིད་མིང་དོན་མཚུངས་པའི་སྒོ་ནས་རྒྱུད་འཛིན་ལེགས་པོ་ཞིག་བྱེད་པའི་
ཆེད་དུ། ངེད་ཅག་མཚོ་སྔོན་ཞིང་ཆེན་བོད་ཀྱི་གསོ་རིག་ཞིབ་འཇུག་ཁང་གིས་
འབྲེལ་ཡོད་ཆེད་མཁས་མི་སྣ་རྩ་འཛུགས་དང་གསོ་བ་རིག་པའི་གནའ་དཔེ་དག་
སྒྲིག་གི་མི་སྣ་ཆེད་བསྐོས་བྱས་ཏེ། ལོ་རྒྱུས་ཡིག་ཆ་དང་། གཞུང་ལུགས་བསྟན་
བཅོས། མན་ངག་ལག་ལེན། སྨན་སྦྱོར་མྱོང་བྱང་། སྔོ་སྨན་འཁྲུངས་དཔེ།
གནམ་རིག་སྐར་རྩིས་སོགས་ཀྱི་དཔེ་རྒྱུན་དཀོན་པོའི་རིགས་གཙོ་བོར་བཟུང་
ཐོག་《བོད་ཀྱི་གསོ་བ་རིག་པའི་གནའ་དཔེ་ཕྱོགས་བསྒྲིགས་དཔེ་ཚོགས》ཞེས་
g ] }a༡ ཟླ



པའི་དཔེ་ཚོགས་འདི་རྩོམ་སྒྲིག་བྱས་པ་ཡིན་ཞིང་། དཔེ་སྐྲུན་ཐད་དཔེ་དེབ་རེ་
རེ་བཞིན་མཛད་པའི་ལོ་རྒྱུས་ཀྱི་སྔ་ཕྱི་དང་ནང་དོན་ལ་མ་བལྟོས་པར་ལག་ལེན་
དུ་འཁྱོལ་གང་ཐུབ་བྱས་ཏེ་དཔེ་རྙིང་ལག་ཏུ་སོན་ནོ་ཅོག་དག་སྒྲིག་ དང་དཔེ་
སྐྲུན་འགྲེམས་སྤེལ་བྱ་རྒྱུ་ཡིན། །
དེ་ལ་《འབུམ་ནག་འབུམ་ཆུང་》ཞེས་བྱ་བ་འདི་ནི་《བོད་ཀྱི་གསོ་བ་རིག་
པའི་གནའ་དཔེ་ཕྱོགས་བསྒྲིགས་དཔེ་ཚོགས་》ནང་གསེས་ཀྱི་དེབ་བཅུ་བདུན་པ་
ཡིན་ལ། འདིའི་ནང་བཤད་པ་སྐུའི་རྒྱུད་ཀྱི་རྩ་ཚིག་ལ་རྩོམ་པ་པོས་རིག་པའི་
རྩལ་གྱིས་བརྡར་ཤ་བཅད་ནས་རང་ལུགས་ཀྱིས་སྤྲོས་ཡོད་ལ། ལྷག་པར་ཏུ་སྦྱོར་
བ་སྨན་ གྱི་རོ་ནུས་ཞུ་རྗེས་དང་། འཕེལ་འགྲིབ་ནད་ཀྱི་ནད་རིགས་ གྲངས་
འདྲེན་གྱི་སྐབས་སུ་ཚིག་དོན་ཙམ་གྲོལ་བ་མ་ཡིན་པར་མཚན་ཉིད་ཀྱི་ཟུར་རེ་རེ་
བརྗོད་ནས་གཡུ་ཐོག་གི་དགོངས་དོན་གབ་པ་མངོན་བྱུང་གི་ཚུལ་དུ་འགྲེལ་ཡོད།
འབུམ་ཆུང་གི་ནང་དུ་བཤད་རྒྱུད་ལས་ཅུང་ཟད་དཀའ་གནད་ཆེ་བ་ཤ་གནད་
རུས་གནད་དང་། ལུས་ཀྱི་མཚན་ཉིད། ནད་ཀྱི་རྐྱེན། རོ་ནུས་ཞུ་རྗེས་སོགས་
ཕྱོགས་གཅིག་ཏུ་བསྡུས་ནས་གལ་བོ་ཆེ་ལ་ནན་ཏན་གྱི་ཚུལ་དུ་མཐའ་ཕྱིན་པར་
དཔྱད་པ་འདི་ནི་རྒྱུད་འགྲེལ་ཀུན་གྱི་ཁོང་གཏུགས་ས་དང་རང་ལུགས་མངོན་
པར་དོད་པའི་སྔ་འགྲེལ་ཅིག་ལགས།
དེ་ཡང་དཔེ་ཚོགས་འདི་ཉིད་དག་སྒྲིག་དང་རྩོམ་སྒྲིག་བྱེད་པའི་རྩ་འཛིན་
འདི་ལྟ་ཡིན་ཏེ། ༡.ཡི་གེ་ནོར་བ་དང་དོགས་གཞི་ཅན་རྣམས་ལ་མིང་ཚིག་གང་
དེའི་རྗེས་སུ་རྟགས[ ]འདིའི་ནང་དག་བཅོས་བྱས་ཡོད། ༣. གཞུང་ཚིག་ཆད་
པར་འདོད་པ་རྣམས་ལ་རྟགས་()འདིའི་ནང་དུ་ཁ་སྐོང་བྱས་ཡོད། ༣.རྩོམ་པ་
པོའི་མཆན་རྣམས་ གཞུང་ དངོས་ ཀྱི་ཡིག་ གཟུགས་ ལས་ཆུང་ ཙམ་ བྱས་ ནས་
བཀོད་ཡོད། ༩.མ་ཡིག་མི་གསལ་བའམ་གཞུང་ཚིག་ཆད་པ་རྣམས་ལ་ཁ་སྐོང་
བྱེད་མ་ནུས་པ་རྟགས… འདིས་མཚོན་པར་བྱས་ཡོད་ལ་གུག་རྟགས་（）
འདིའི་ནང་དུ་མ་ཡིག་གི་ཤོག་གྲངས་སམ་ཐིག་ཕྲེང་ཅི་ཙམ་ཞིག་ཆད་ཡོད་པ་



གསལ་བཤད་བྱས་ཡོད། ༥. རྒྱ་ཚ་དང་རྒྱམ་ཚ་སོགས་ཚུ་སྣའི་རིགས་རྣམས་
དག་ཡིག་མཁས་པའི་ཁ་རྒྱུན་ལྟར་ཏེ། སོག་ཚ་དང་རྒྱ་ཚ་ཞེས་ཚིག་གྲོགས་དང་
བསྡེབ་ན་ལ་བཏགས་མི་འདོགས་ཤིང་། སོག་པོའི་ཚྭ་དང་རྒྱ་མཚོའི་ཚྭ་ཞེས་
པའམ་ཚྭ་མིང་རྐྱང་པའི་སྐབས་ སུ་ཝ་བཏགས་འདོགས་ཞེས་པ་ལྟར་སྦྱར་ཡོད།
ལན་ཚྭ་ཞེས་པ་ནི་བོད་ཀྱི་གསོ་བ་རིག་པའི་དཔེ་གཞུང་མང་ཆེ་བར་བསྟུན་ནས་
དམིགས་བསལ་དུ་ཝ་ཟུར་སྦྱར་ནས་བཀོད་ཡོད།
འདིར་ང་ཚོ་དག་སྒྲིག་མི་སྣའི་ཤེས་བྱའི་ཆུ་ཚད་དམན་ཞིང་དཔེ་རྙིང་དག་
སྒྲིག་གི་ཉམས་མྱོང་ཞན་པའི་དབང་གིས་མ་རྟོགས་འགལ་འཁྲུལ་གྱི་ཆ་གང་མང་
ཡོད་སྲིད་པ་ལ་རྒྱ་ཆེའི་ཀློག་པ་པོ་རྣམས་ཀྱིས་དགོངས་འཆར་ལྷུགས་པར་གནང་
བར་བཀའ་དྲིན་ཆེ་ཞུའོ།།
མཚོ་ སྔོན་ ཞིང་ ཆེན་ བོད་ ཀྱི་ གསོ་ རིག་ ཞིབ་ འཇུག་ ཁང་
《བོད་ཀྱི་གསོ་བ་རིག་པའི་གནའ་དཔེ་ཕྱོགས་བསྒྲིགས་དཔེ་ཚོགས》རྩོམ་སྒྲིག་ཚོགས་པ་
སྤྱི་ལོ་༢༠༠༥ལོའི་ཟླ་༩ པའི་ཚེས་ ༣ ༡ཉིན།



རྩོམ་པ་པོ་ངོ་སྤྲོད་མདོར་བསྡུས།
སུམ་སྟོན་ཡེ་ཤེས་གཟུངས་ནི་དུས་རབས་བཅུ་གཉིས་པའི་ནང་སྣེ་མོའི་
མདའ་སུམ་པ་ནས་སྐུ་འཁྲུངས། གཞོན་དུས་ནས་ཐུན་མོང་དང་ཐུན་མོང་མ་
ཡིན་པའི་རིག་གནས་མཐའ་དག་ལ་སྦྱངས་པ་མཐར་ཕྱིན་པ་གནང་བ་དང་།
ཁྱད་པར་དུ་རྗེ་གཡུ་ཐོག་གསར་མའི་རྣམ་ཐར་གསན་པས་ཁོང་གི་ཐུགས་ལ་དད་
གུས་ཚད་མེད་ཅིག་འཁྲུངས་ནས་གཡུ་ཐོག་པའི་ཞབས་ལ་གཏུགས་ནས་མི་ལོ་
བཅུ་གཉིས་ཀྱི་རིང་ལ་མཉེས་པ་གསུམ་གྱི་ཞབས་ཏོག་ཞུས་པས་རྒྱུད་རྒྱལ་བདུད་
རྩི་སྙིང་པོ་ གསང་ བ་ མན་ ངག་ གི་ རྒྱུད་ཅེས་ པ་ སུམ་ སྟོན་ཡེ་ཤེས་ གཟུངས་ མ་
གཏོགས་སུ་ལ་ཡང་མ་སྤེལ་བས་ཐུགས་ཀྱི་སྲས་མཆོག་དམ་པར་གྱུར།
དེའི་སྐོར་བླ་སྒྲུབ་སྡུག་བསྔལ་མུན་སེལ་ཐུགས་རྗེའི་ཉི་འོད་ལས། གཡུ་
ཐོག་པའི་སྤྱན་སྔར། རྗེ་དེ་ཉིད་ཀྱི་ཐུགས་ རྗེའི་ བཀའ་དྲིན་གྱིས་འཚོ་བ་རུ་
མཚམས་སུ་སྐྱེས་པའི་སུམ་སྟོན་ཡེ་ཤེས་གཟུངས་བདག་གིས་སྒོ་གསུམ་གུས་པའི་
སྒོ་ནས་ལོ་གྲངས་དུ་མར་ཞབས་ལ་གཏུགས་ཤིང་མཉེས་པ་རྣམ་ གསུམ་ གྱིས་
དགྱེས་པར་བྱས་པ་ལ་བརྟེན་གཞུང་དང་གདམས་པའི་ཟབ་བཅུད་བཀའ་ལུང་
ཕྱག་ལེན་ ལྷག་ མ་ མེད་ པར་ བུམ་ པ་ གང་ བྱོའི་ ཚུལ་ དུ་ ཕ་ ཕོགས་ སུ་ ཕོགས།
འཕྱུགས་གོལ་མེད་པའི་ཟབ་གནད་མཐའ་དག་ནི་བསྟན། ཉམས་འཁྲིད་ཟབ་
མོའི་རྒྱ་བོར་ནས་བཏོན། ཐུགས་ཀྱི་སྲས་དམ་པར་ནི་དབང་བསྐུར། མཚུངས་
པ་མེད་པའི་རྗེ་བཙུན་བླ་མ་དམ་པ་འདི་ཉིད་དྲུག་པ་རྡོ་རྗེ་འཆང་ཆེན་པོ་དངོས་
སུ་ཁ་ཚིག་ཙམ་མ་ཡིན་པར་ཞེ་ཐག་པ་ནས་ཐག་ཆོད་ཅིང་དེའི་བྱིན་རླབས་ཀྱིས་
བདག་གིས་ཀྱང་སྟོང་ཉིད་སྙིང་རྗེ་ཟུང་དུ་འཇུག་པའི་གནས་ལུགས་ཐུན་མོང་མ་



ཡིན་པ་ཕྱིན་ཅི་མ་ལོག་པའི་ལྟ་བ་ཟབ་ཅིང་ཕྲ་བ་ཡང་ཇི་ལྟ་བ་བཞིན་བདེ་བླག་ཏུ་
རྟོགས་པས། རང་གཞན་གྱི་དོན་གཉིས་འབད་མེད་ལྷུན་གྱིས་གྲུབ་པའི་རྟེན་
འབྲེལ་ཡང་ དག་ པར་ བསྒྲིགས། ཁྱད་པར་དུ་ཡང་གསོ་ བ་ རིག་ པའི་ གཞུང་
ལུགས་ཐམས་ཅད་ཀྱི་རྒྱལ་ པོ་དཔལ་ལྡན་རྒྱུད་བཞི་ཆ་ལག་དང་ བཅས་ པའི་
བཀའ་གཏད་ནི་ཁོ་བོ་གཅིག་པུ་ལས་གཞན་དུ་མ་གནང་ཞིང་། ཁོ་བོ་ལ་བརྒྱུད་
པ་གང་ཐུབ་ཚད་ནི་འཁོར་བ་མ་སྟོངས་ཀྱི་བར་དུ་འགྲོ་དོན་བཙན་ས་ཟིན་ནས།
གསོ་བ་རིག་པས་སེམས་ཅན་ལ་ཕན་པ་གཞན་དོན་བསམ་གྱིས་མི་ཁྱབ་པ་དང་།
བརྗོད་ཀྱིས་མི་ལང་བ་བྱེད་པར་འགྱུར་རོ།། ཞེས་ལུང་བསྟན་ཡང་དགྱེས་པར་
མཛད་པ་ཡིན་ལ། ཞེས་དང་། སྐུ་ལྔ་ལྷུན་གྲུབ་མ་ལས། ཁོ་བོ་རུ་མཚམས་སུམ་
པའི་བུ།། ཛྷཱ་ན་དྷ་ར་བདག་འདྲ་ཡིས།། དཔོན་ཁོང་གི་སྙན་པ་རྒྱུང་ནས་ཐོས།
མཚན་ཐོས་པ་ཙམ་གྱིས་མོས་པ་སྐྱེས།། ལམ་དཀའ་བ་སྤྱད་ནས་སྤྱན་སྔར་ཕྱིན།།
ཞལ་མཐོང་བ་ཙམ་གྱིས་བྱིན་རླབས་ཕོག། ལོངས་སྤྱོད་འབུལ་ནོར་མི་ཆེ་ཡང་།།
ཕ་ཞིང་རྟ་རུ་བཙོངས་ནས་ཕུལ།། ལུས་ཀྱིས་ཞབས་ཏོག་མ་གྲུབ་ཀྱང་།། བླ་མས་
ཅི་ གསུངས་ བཀའ་མ་བཅག། ཚིག་ དོན་ དཔྱོད་ ཁམ་ མི་ ཆེ་ ཡང༌།། གཡེལ་
འཁྲུལ་ མེད་ པར་ ལོ་ གསུམ་ བསླབས།། རྒྱུ་ ཕྱེད་ སྙན་ གྲོང་ སྡོད་ དུས་ སུ།།
གདམས་པའི་རྩ་བ་མ་ཆད་ཀྱང་། ལན་ཅིག་སྨོན་ལམ་ཐུགས་རྗེ་ཡིས།། གསོ་བ་
རིག་པའི་རྒྱུད་འདི་གནང་། ཆད་ལྷག་མེད་པའི་དབུ་སྙུང་བཞེས། དྲང་སྲོང་
བརྒྱུད་པའི་བྱིན་རླབས་མཛད། ཆིག་བརྒྱུད་རྒྱུན་མི་ཆད་པའི་ཕྱིར།། ད་རེས་
ཁྱེད་ལ་གཏད་པ་ཡིན།། ད་ཡང་མི་སྤེལ་གཏེར་དུ་སྦེད།། མཆེད་གྲོགས་གཞན་
གྱིས་མ་མཐོང་བར།། ཕག་ ཏུ་ཡིག་ཆུང་ ཟིན་བྲིས་ ཐོབ། ལོ་ སྐོར་གཅིག་ ཏུ་
གསང་ཐུབ་ཀྱིས།། དེ་ཡིས་དངོས་གྲུབ་ཐོབ་བོ་གསུངས།། གསུངས་པ་བཞིན་
དུ་ལག་ལེན་བྱས།། རེས་འགའ་རི་བོའི་རྩེ་ལ་བྲིས།། རེས་འགའ་ གྲོག་པོའི་
ཕུགས་སུ་བྲིས།། རེས་འགའ་ཤིང་གསེབ་རྩིག་ཕག་བྲིས། དེ་ནས་ལོ་གྲངས་
བཅུ་གསུམ་ན། གནམ་ལོ་རྒྱལ་པོ་རྟ་ལོ་ལ།། གཡས་རུ་དཔལ་སྐོར་ལྷ་ཁང་དུ།།



ཕྱི་མོ་ཟིན་བྲིས་དཔེ་ལ་བཤུས།། སྔོན་ཆད་ཐོས་ཚོར་མཐོང་བ་མེད། ད་ནི་
མཁའ་ལ་ཉི་ཤར་བཞིན།། འགྲོ་བའི་དཔལ་དུ་ཤར་བར་ཤོག། མཁས་པ་གཡུ་
ཐོག་མགོན་པོ་དེ།། རིག་པའི་ཡེ་ཤེས་ལགས་པ་འདྲ། དངོས་རང་ཡིད་ལས་
སྐྱེས་སམ་སྙམ།། ཚེ་རབས་ཀྱི་བླ་མ་ཡིན་པར་ངེས།། བསམ་གྱིན་སྐུ་དྲིན་ཆེ་བའི་
ཕྱིར།། མི་བརྗེད་དུས་གསུམ་གཙུག་ཏུ་འཁུར།། རྒྱུན་ཆད་མེད་པར་བྱིན་གྱིས་
རློབས།། དཔོན་ཁོང་ལ་བུ་སློབ་གྲངས་མང་ཡང་།། སྐུ་ཚེའི་སྟོད་ལ་གྲགས་པ་
དེ རྩིས་མདའ་བྱང་སྨན་དཔེ་ལེ་ཡིན༎ ཆེ་འགྲོན་དཔོན་ལ་བྱེད་བྱེད་ནས།
གདམས་པ་འདི་ཡི་རྩེད་མ་ཆོད། དེང་སང་གྲགས་པ་ཅི་ལ་བྱེད།། སྐུ་ཚེ་བར་
དུ་གྲགས་པ་དེ།། ཁམས་ཀྱི་ སྟོན་ པ་ ཨ་ ཚེས་ ཡིན།། བརྒྱུད་ པའི་ རྩ་འགྲེལ་
བསྒྲིགས་བསྒྲིགས་ནས།། གདམས་པ་འདི་ཡི་རྩེད་མ་ཆོད། དེང་སང་གཞུང་
བཤད་གང་ལ་བྱེད། སྐུ་ཚེའི་སྨད་དུ་གྲགས་པ་དེ།། ནུབ་ཀྱི་དགེ་བཤེས་རོག་
ཆུང་ཡིན།། རིགས་བརྒྱུད་ཆེ་ས་འཛིན་འཛིན་ནས།། གདམས་པ་འདི་ཡི་རྩེད་
མ་ཆོད། དེང་སང་འཁོར་རྣམས་ཅི་ཡིས་སྐྱོང་།། ཐོག་མར་དུས་མེད་བསྒྲིལ་བ་
ཡིས།། སྲས་པོ་གཉིས་དང་མག་པ་གཉིས།། དཔོན་སློབ་གོམས་འདྲིས་འཁྱེར་
འཁྱེར་ནས།། གདམས་པ་འདི་ཡིས་མྱུད་མ་ཆོད། དེང་སང་བུ་སློབ་ཅི་ཡིས་
སྐྱོང་།། ཕྱོགས་ནས་བྱོན་པའི་བུ་སློབ་རྣམས། ལ་ལ་སྡིག་ཐོག་སྣ་རེ་སློབ།། ལ་
ལ་སྣང་ཚད་གཅེས་པར་འཛིན།། ལ་ལ་རྩད་གཅོད་ནན་ཞུས་བྱེད། ལ་ལ་བྱུང་
ཚད་ཡིག་སྣ་སྒྲུབ།། ལ་ལ་ཟོང་མེད་སྟོང་ལོག་བྱེད།། ལ་ལ་ལག་ལེན་བལྟས་ནས་
འགྲོ། ལ་ལ་གཞས་དང་དགོད་འཕྱོ་བྱེད།། ལ་ལ་དོན་མེད་ ལྡོང་ལྡང་བྱེད།
གདམས་པ་འདི་ཡི་ཚད་མ་ཆོད།། ཁོང་དེང་སང་ནད་པ་ཅི་ཡིས་སྐྱོང༌། མཁས་
པ་གཡུ་ཐོག་མགོན་པོ་ཡི།། གདམས་པ་ཐོབ་པ་ཨ་བོ་ཙམ། གཡུ་ཐོག་བཀའ་
བབས་བདག་ལ་བབས།། འཚོ་བྱེད་གཞོན་ནུ་བྱོན་ལགས་ཀྱང་།། སྨན་དཔྱད་
ཞུ་རྒྱུ་མེད་དམ་སྙམ།[ བདག་སྙན་གྲགས་བསོད་ནམས་མི་དགོས་ཏེ། བླ་མ་
དྲང་སྲོང་དངོས་དང་མཇལ། གདམས་ངག་མི་ ཆེའི་ཀ་ཐབས་མེད།། ཞེས་



གསུངས་སོ།།
རྗེ་འདིས་སྐུ་ཚེ་གང་བོར་གདུལ་བྱའི་འཕྲིན་ལས་དཔག་ཏུ་མེད་པ་མཛད་
པའི་སློབ་མ་གཙོ་བོ་ནི་གཞོན་ནུ་ཡེ་ཤེས་ཡིན་ཏེ། སྐུ་ལྔ་ལྷུན་གྲུབ་མ་ལས། རིག་
པའི་ཡེ་ཤེས་གཡུ་ཐོག་མགོན་པོ་ལགས། ཡིད་ལས་སྐྱེས་ནི་སློབ་དཔོན་ལྷ་རྗེ་
ལགས། དངོས་རང་འཚོ་བྱེད་གཞོན་ནུ་ཡེ་ཤེས་ལགས།། ཚེ་རབས་ཐོག་མ་
མེད་པའི་སློབ་དཔོན་ལགས།། བླ་མའི་ཐུགས་རྗེས་ཁོ་བོ་ཟིན་པ་ལགས།། སྣོད་
ལྡན་བདག་ལ་བླ་མ་བཀའ་དྲིན་ཆེ།། ཞེས་གསུངས་པ་ལྟར་རོ།། དེ་དང་ཞོར་དུ་
གཡུ་ཐོག་པའི་རྣམ་ཐར་བཀའ་རྒྱ་མའམ་སྐུ་ལྔ་ལྷུན་གྲུབ་མ་དང༌། གསང་བའི་
རྣམ་ཐར། བཤད་རྒྱུད་ཀྱི་འགྲེལ་བ་འབུམ་ནག་གསལ་སྒྲོན། རྐང་འབམ་གསོ་
བ་སྙན་བརྒྱུད་ཟིན་བྲིས་ སོགས་མཛད་དེ། སྐུ་ཚེ་ཧྲིལ་བོར་དཔལ་ལྡན་རྒྱུད་
བཞིའི་འཕྲིན་ལས་རྒྱ་ཆེར་བསྐྱངས་སོ།།



དཀར་ཆག
..
༄༅།།བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད་
ལས་བཤད་པའི་རྒྱུད་ཀྱི་འགྲེལ་པ་འབུམ་ནག་གསལ་བའི་སྒྲོན་
མེ་ཞེས་བྱ་བ་བཞུགས་སོ།།
ལེའུ་དང་པོ། བཤད་རྒྱུད་ཀྱི་སྡོམ་ཚིག་བསྟན་པ། …...
ལེའུ་གཉིས་པ། ལུས་ཀྱི་ཆགས་ཚུལ་བསྟན་པ།...
ལེའུ་གསུམ་པ། ལུས་ཀྱི་འདྲ་དཔེ་བསྟན་པ། .....
ལེའུ་བཞི་པ། ལུས་ཀྱི་གནས་ལུགས་བསྟན་པ། .……...………….....
ལེའུ་ལྔ་པ། ལུས་ཀྱི་མཚན་ཉིད་བསྟན་པ། ...……..………….…..
ལེའུ་དྲུག་པ། ལུས་ཀྱི་ལས་དང་དབྱེ་བ་བསྟན་པ། ....
ལེའུ་བདུན་པ། ལུས་ཀྱི་འཇིག་ལྟས་བསྟན་པ། ....
ལེའུ་བརྒྱད་པ། ནད་ཀྱི་རྒྱུ་བསྟན་པ། ....….……………
ལེའུ་དགུ་པ། ནད་ཀྱི་རྐྱེན་བསྟན་པ། …………… .…..
ལེའུ་བཅུ་པ། ནད་འཇུག་ཚུལ། ....
ལེའུ་བཅུ་གཅིག་པ། ནད་ཀྱི་མཚན་ཉིད། ..…
ལེའུ་བཅུ་གཉིས་པ། ནད་ཀྱི་དབྱེ་བ་བསྟན་པ། .....………...……..
ལེའུ་བཅུ་གསུམ་པ། རྒྱུན་སྤྱོད་བསྟན་པ། .…………….
ལེའུ་བཅུ་བཞི་པ། དུས་སྤྱོད་བསྟན་པ། ......
ལེའུ་བཅོ་ལྔ་པ། གནས་སྐབས་ཀྱི་སྤྱོད་ལམ། །
.…..........
ལེའུ་བཅུ་དྲུག་པ། ཟས་ཀྱི་ཚུལ་ཤེས་པར་བྱ་བ། །
• ，， 101
…... . 110
བ བ ，，，
116



， 175
ལེའུ་བཅུ་བདུན་པ། ཁ་ཟས་བསྡམ་པ། .……………... • ..…….. 132
ལེའུ་བཅོ་བརྒྱད་པ། ཟས་ཚོད་རན་པར་བཟའ་བ། །
…..........
136
ལེའུ་བཅུ་དགུ་པ། རོ་དང་ཞུ་རྗེས་བསྟན་པ། .………………………………..
ལེའུ་ཉི་ཤུ་པ། སྨན་གྱི་ནུས་པ་བསྟན་པ། .…….…
..... 148
ལེའུ་ཉེར་གཅིག་པ། སྡེ་ཚན་དང་སྦྱར་ཐབས་བསྟན་པ། ..…….....
ལེའུ་ཉེར་གཉིས་པ། གཉེན་པོ་ཆ་བྱད་བསྟན་པ། ། ………………..………….
ལེའུ་ཉེར་གསུམ་པ། མི་ན་བར་གནས་བར་བྱ་བ། ………………
ལེལུ་ཉེར་བཞི་པ། ཉིས་པ་དངོས་སུ་སྟོན་པའི་བརྟག་པ།….…….….
• •... 187
ལེའུ་ཉེར་ལྔ་པ། ངན་གཡོ་སྐྱོན་གྱིས་བརྟག་པ། ..……………………………
ལེའུ་ཉེར་དྲུག་པ། སྤང་བླང་མུ་བཞིར་བརྟག་པ། །
ལེའུ་ཉེར་བདུན་པ། གསོ་ཚུལ་སྤྱིར་བསྟན་པ། .…..….…….……………….
ལེའུ་ཉེར་བརྒྱུད་པ། ཁྱད་པར་གྱི་བཅོས་ཚུལ་རྒྱས་པར་བཤད་པ།
……...， 212
ལེའུ་ཉེར་དགུ་པ། གསོ་ཐབས་གཉིས་བསྟན་པ། ..…………………………… 222
ལེའུ་སུམ་ཅུ་པ། གསོ་ཐབས་དངོས་བསྟན་པ།
229
ལེའུ་སོ་གཅིག་པ། གསོ་བ་པོ་སྨན་པ། ། .....……………………..……….… 234
༄༅།།འགྲེལ་བ་འབུམ་ཆུང་གསལ་སྒྲོན་ནོར་བུའི་འཕྲེང་མཛེས་ཞེས་
བྱ་བ་བཞུགས་སོ།།
དང་པོ། སྡོམ་ཚིག་བསྟན་པ། …………………………….…. ..…...…….…….... 262
གཉིས་པ། གྲུབ་པ་ལུས་ཀྱི་གནས་བསྟན་པ། .…...…....... ， 268
གསུམ་པ། འཕེལ་འགྲིབ་ནད་ཀྱི་གནས་བསྟན་པ། .….……………… 288
བཞི་པ། བྱ་བ་སྤྱོད་ལམ་གྱི་གནས་བསྟན་པ། ....…………………. 302
ལྔ་པ། སྦྱོར་བ་སྨན་གྱི་གནས་བསྟན་པ། ……………………………….
304



དྲུག་པ། ངོས་བཟུང་རྟགས་ཀྱི་གནས་བསྟན་པ། .………..…. 331
བདུན་པ། གསོ་བྱེད་ཐབས་ཀྱི་གནས་བསྟན་པ། ....….......... 341
བརྒྱུད་པ། བྱ་བྱེད་སྨན་པའི་གནས་བསྟན་པ། ……….……….…………. 342



༄༅།།བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་
ངག་གི་རྒྱུད་ལས་བཤད་པའི་རྒྱུད་ཀྱི་འགྲེལ་པ་འབུམ་
ནག་གསལ་བའི་སྒྲོན་མེ་ཞེས་བྱ་བ་བཞུགས་སོ།།
སུམ་སྟོན་ཡེ་ཤེས་གཟུངས།



ལེའུ་དང་པོ། བཤད་རྒྱུད་ཀྱི་སྡོམ་ཚིག་བསྟན་པ།
༄༅།རྒྱ་གར་སྐད་དུ། ཨ་མྲི་ཏ་ཧྲི་ད་ཡ་ཨངྒ་ཨཥྚ་གུ་ཧྱ་ཨུ་པ་དེ་ཤ་ཏནྟྲ་ན་
མ། བོད་སྐད་དུ། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་
རྒྱུད་ལས། བཤད་པའི་རྒྱུད་ཅེས་པ། བཅོམ་ལྡན་འདས་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྨན་གྱི་བླ་བཻཌཱུརྱ་འོད་ཀྱི་
རྒྱལ་པོ་ལ་ཕྱག་འཚལ་ལོ།། བདུད་རྩི་སྙིང་པོ་གསང་བ་མན་ངག་གི་རྒྱུད་འདི་ལ་
ཀླད་ཀྱི་དོན་དང༌། གཞུང་གི་དོན་དང་། མཇུག་གི་དོན་གསུམ་དུ་སྟོན་ལ།
གཞུང་གི་དོན་གྱི་ སྐབས་སུ་ངོས་བཟུང་དེ་ལས་གླེང་གཞི་གླེང༌སློང་རྒྱུད་དོན་
གསུམ་ལས། རྒྱུད་དོན་གྱི་སྐབས་སུ་ངོས་བཟུང༌། དེ་ལ་བཞི་སྟེ་རྩ་རྒྱུད་ཀྱི་དོན་
བསྟན་པ་དང་། བཤད་རྒྱུད་ཀྱི་དོན་བསྟན་པ་དང། མན་ངག་རྒྱུད་ཀྱི་དོན་
བསྟན་པ་དང༌། རྒྱུད་ཕྱི་མའི་དོན་བསྟན་པ་དང་བཞི་ལས། ད་རེས་སྐབས་
འདིར་བཤད་རྒྱུད་ཀྱི་དོན་སྟོན་པར་བཤད་དེ། འདི་ལ་ཡང་ཞུས་ལན་མདོར་
བསྟན་པ་དང༌། ཞུས་ལན་རྒྱས་པར་བཤད་པ་གཉིས་ཀྱིས་སྟོན། དེ་ལ་དང་པོ་
ཞུས་ལན་ མདོར་ བསྟན་ པ་ ནི། ལེའུ་དང་ པོས་ སྟོན་ཏེ། འདི་ལ་གསུམ་སྟེ།
བཤད་རྒྱུད་འཆད་པའི་སྟོན་པ་ལ་སྤྲུལ་བའི་ཚུལ་དང་འཁོར་གྱིས་གུས་པར་
བཏུད་པའི་ཚུལ་དང་། ལེའུའི་གཞུང་དང༌། ལེའུའི་མཚན་ནོ། །
དེ་ལ་དང་པོ་བཤད་རྒྱུད་འཆད་པའི་སྟོན་པ་སྤྲུལ་ཚུལ། འཁོར་གྱིས་གུས་
པར་བཏུད་པའི་ཚུལ་ནི། དེ་ནས་སྟོན་པ་བཅོམ་ལྡན་འདས་འཚོ་མཛད་སྨན་གྱི་
བླ་བཻཌཱུརྱ་འོད་ཀྱི་རྒྱལ་པོ་དེ་ཏིང་ངེ་འཛིན་དེ་ལས་བཞེངས་ཏེ། སྨྲ་བའི་སེང་གེ་
ཞེས་བྱ་སྨན་གྱི་ཏིང་ངེ་འཛིན་ལ་སྙོམས་པར་བཞུགས་ཏེ། སྙོམས་པར་བཞུགས་



འབུམ་ནག་འབུམ་ཆུང་།
མ་ཐག་ཏུ། དབུའི་གཙུག་ནས་འོད་ཟེར་ཁ་དོག་བརྒྱ་སྟོང་དུ་མ་ཕྱོགས་བཅུར་
འཕྲོས་པས་ཕྱོགས་བཅུའི་འགྲོ་བ་སེམས་ཅན་ཐམས་ཅད་ཀྱི་ལུས་ཀྱི་ཉེས་པའི་
སྐྱོན་བསལ། རླུང་མཁྲིས་བད་ཀན་གྱི་ནད་ཐམས་ཅད་ཞི་བར་བྱས་ནས་སླར་
དབུའི་གཙུག་ཏུ་འདུས་པ་ལས། སྤྲུལ་བའི་སྟོན་པ་དྲང་སྲོང་རིག་པའི་ཡེ་ཤེས་
ཞེས་བྱ་བ་ཞིག་སྐུ་ལས་སྤྲུལ་ཏེ་མདུན་གྱི་བར་སྣང་ལ་བཞུགས་པ་ལས། གསུང་
ལས་སྤྲུལ་བའི་དྲང་སྲོང་ཡིད་ལས་སྐྱེས་ཞེས་བྱ་བ་དེས། སྟོན་པ་ ཕྱག་དང་
བསྐོར་བ་བྱས་ནས། འདི་སྐད་ཅེས་ཞུས་སོ།། ཞེས་པས་བསྟན་ཏེ། དེ་ཡང་
དང་པོ་སངས་རྒྱས་སྨན་བླ་དེ། རྩ་རྒྱུད་འཆད་པའི་དུས༔ ནད་ཐམས་ཅད་ཞི་
བར་བྱེད་པ་སྨན་པའི་རྒྱལ་པོ་ཞེས་བྱ་བའི་ཏིང་ངེ་འཛིན་ལ་སྙོམས་པར་བཞུགས་
ནས་ཡོད་པ་ལ། རྩ་རྒྱུད་བཤད་ཟིན་ནས། སྨན་གྱི་རྒྱལ་པོ་ཏིང་ངེ་འཛིན་དེ་
ལས་བཞེངས་པའོ།། དེ་ནས་བཤད་རྒྱུད་སྟོན་པའི་ཕྱིར། སྨྲ་བའི་སེང་གེ་ཞེས་
བྱ་བའི་ཏིང་ངེ་འཛིན་ལ་བཞུགས་ཏེ། དེ་ཡང་བཤད་རྒྱུད་འཆད་པ་ལ་ཞུམ་པ་
མེད་ཅིང་། རིག་པའི་གནས་ལྔ་པོ་གཞན་ཟིལ་གྱིས་གནོན་པའི་ཕྱིར། སྨྲ་བའི་
སེང་གེ་ཞེས་ བྱ་བ་ཡིན་སྐད། དེ་ལས་སྤྲུལ་བ་བྱུང་བའི་རྟགས་སུ། དབུའི་
གཙུག་ཏོར་ནས་འོད་ཟེར་འཕྲོས་པས། ཕྱོགས་བཅུའི་སེམས་ཅན་ཐམས་ཅད་
ཀྱི་ལུས་ཀྱི་ཉེ ས་པའི་སྐྱོན་སྲོག་གཅོད་པ། མ་བྱིན་པར་བླང་བ། མི་ཚངས་བར་
སྤྱོད་པའི་ཉེས་པ་ཞི་བར་བྱས་ནས། ལུས་ཀྱི་ནད་རླུང་མཁྲིས་བད་ཀན་ཞི་བར་
བྱས་ཏེ། འགྲོ་བའི་དོན་བརྩམས་ནས། སླར་དབུའི་གཙུག་ཏུ་འདུས་པ་ལས།
བཤད་རྒྱུད་འཆད་པའི་སྟོན་པའི་སྤྲུལ་བ་ནི། རིག་པའི་ཡེ་ཤེས་སོ།། དེ་ཡང་
མེད་པ་རྒྱུན་ཏུ་མི་འབྱུང་བས་ན་སྤྲུལ་བ་ཞེས་བྱའོ།། བཤད་རྒྱུད་བསྟན་པས་ན་
སྟོན་པ་ཞེས་བྱའོ།། རང་ཉེས་པའི་སྐྱོན་གྱིས་མ་གོས་པས་ན་དྲང་པོར་གནས་
ཤིང་། གཞན་ གྱི་ ཉེས་ པའི་སྐྱོན་དྲང་པོར་སྲོང་བས་ན་དྲང་སྲོང་ཞེས་ བྱའོ།།
བདག་དོན་རིག་ཅིང་ཐམས་ཅད་མཁྱེན་པའི་ཡེ་ཤེས་ཀྱིས། གཞན་རིག་མངོན་
པར་ཤེས་པའི་ཡེ་ཤེས་མངའ་བས། རིག་པའི་ཡེ་ཤེས་ཞེས་བྱའོ།། དེ་ཡང་སྐུ་ནི་



རྒྱུ་འབུམ་ནག་
ཀུན་ལས་གསལ་ཞིང་ཐམས་ཅད་ཟིལ་གྱིས་གནོན་པའི་ཕྱིར། བཤད་རྒྱུད་འདི་
ཡང་ཀུན་ལས་གསལ་བར་སྟོན་ཅིང་། རིག་པ་གཞན་ནམ། གསོ་དཔྱད་གཞན་
ཟིལ་གྱིས་གནོན་པར་བྱེད་པས་ན། བཤད་རྒྱུད་སྟོན་པའི་སྟོན་པ་ཏེ། སངས་
རྒྱས་སྨན་བླ་ཡི་སྐུ་ལས་སྤྲུལ་ཏེ། མདུན་གྱི་བར་སྣང་ལ་བཞུགས་སྐད། དེ་ཡང་
རྩ་རྒྱུད་སྟོན་པའི་སྐབས་སུ་སངས་རྒྱས་སྨན་བླའི་གསུང་ལས་སྤྲུལ་བའི་དྲང་སྲོང་
ཡིད་ལས་སྐྱེས་ཞེས་བྱ་བ་བྱུང་སྟེ། སྟོན་པ་རིག་པའི་ཡེ་ཤེས་ལ་ཕྱག་དང་སྐོར་བ་
བྱས་ནས། མདུན་དུ་འདུག་སྟེ། བཤད་རྒྱུད་ཞུ་བ་ལ་གུས་པར་བཏུད་པའོ།།།།
དེའང་ཅི་ཕྱིར་གསུང་ལས་སྤྲུལ་ན། སྟོན་པས་འཆད་ཚད་ནི་གསུང་ལས་
འཆད་ལ། དེ་ཡང་མ་ཞུས་ན་འཆད་པར་མི་འགྱུར་བས། ཞུས་པ་ལ་ལན་
འདེབས་པ་གསུང་ཡིན་པས། བཤད་པ་ཐམས་ཅད་ཀྱི་རྩ་བ་ཞུ་བ་པོ་ལ་རག་
ལུས་པའི་ཕྱིར། གསུང་ལས་སྤྲུལ་པའོ། དེ་ཡི་ཕྱིར་རྒྱུད་བཞི་བཀའ་ཞུ་བ་པོ་
གཅིག་པའོ། ཅིའི་ཕྱིར་ཡིད་ལས་སྐྱེས་ཞེས་བྱ་ན། ཡིད་ལས་སྐྱེས་པ་ནི་རྟོག་པ་
ཡིན་ལ། རྟོག་པ་ནི་སྒྲ་དོན་འཛིན་པ་ཡིན་པས། རྟོག་པ་དང་མ་བྲལ་བས་ཞུ་བ་
པོ་བྱེད་པའོ།། ཅིའི་ཕྱིར་ན། རྟོག་པ་དང་བྲལ་བ་ལ་ཞུ་མི་དགོས་པའི་ཕྱིར་རོ། །
གཉིས་པ་ལེའུའི་ གཞུང་ བཤད་པ་ལ་ ཡང་ གཉིས་ཏེ། བཤད་ རྒྱུད་ལ་
བསླབ་པར་ཞུས་པ་དང་། དེའི་ལན་བཏབ་པའོ།། །
དང་པོ་བཤད་རྒྱུད་ལ་བསླབ་པར་ཞུས་པ་ནི། ཀྱེ་སྟོན་པ་དྲང་སྲོང་རིག་
པའི་ཡེ་ཤེས་ལགས། བསྡུས་དོན་རྩ་རྒྱུད་དེ་ལྟར་གསུངས་ལགས་ན། བཤད་
པའི་རྒྱུད་ལ་ཇི་ལྟར་བསླབ་པར་བགྱི། འཚོ་མཛད་སྨན་པའི་རྒྱལ་པོས་བཀའ་
སྩོལ་ཅིག དེ་སྐད་ཅེས་ཞུས་པ་དང་། ཞེས་པས་བསྟན་ཏེ། དང་པོ་གླེང་སློང་
གི་སྐབས་སུ། རྒྱུད་བཞི་ལ་བསླབ་པར་བྱའོ་ཞེས་གསུངས་ པས། རྩ་རྒྱུད་ལ་
བསླབས་ཚར་ནས། ད་བཤད་རྒྱུད་ལ་ཇི་ལྟར་བསླབ་པར་ཞུས་པའོ།། དེའི་
ལན་གདབས་ པ་ ལ་ ལྔ་ སྟེ། བཤད་ རྒྱུད་ ལ་ བསླབ་ པར་ གདམས་ པ་ དང་།
བསླབ་པའི་དགོས་འབྲེལ་བསྟན་པ་དང་། རྩ་བ་བཞིས་མདོར་བསྟན་པ་དང་།



༄༅།འབུམ་ནག་འབུམ་ཆུང་།
ཡན་ལག་བཅུ་གཅིག་རྒྱས་པར་བཤད་པ་དང་། གྲངས་ཀྱིས་མཇུག་བསྡུ་བའོ།།
དང་པོ་བཤད་རྒྱུད་ལ་བསླབ་པར་གདམས་པ་ནི། སྐུ་ལས་སྤྲུལ་བའི་དྲང་
སྲོང་རིག་པའི་ཡེ་ཤེས་དེས་འདི་སྐད་ཅེས་གསུངས་སོ།། ཀྱེ་དྲང་སྲོང་ཆེན་པོ་
ཡིད་ལས་སྐྱེས། གཉིས་པ་བཤད་པའི་རྒྱུད་ལ་བསླབ་པ་ནི། ཞེས་པས་བསྟན་
ཏེ། ཞུ་བ་པོ་ལ་བོས་ནས། རྒྱུད་བཞི་ཡོད་པ་ལས་གཉིས་པ་ལ་བསླབ་པར་
འདོད་ན། འདི་ལྟར་ཤེས་པར་གདམས་པའོ།།
གཉིས་པ་བསླབ་པའི་དགོས་འབྲེལ་བསྟན་པ་ནི། འགྲོ་དྲུག་གཙོ་བོར་
གྱུར་བའི་མི་ལུས་ལ།། མི་ན་གནས་དང་ན་བ་གསོ་བ་དང་།། ཚེ་རིང་ཆོས་ནོར་
བདེ་བ་བསྒྲུབས་པའི་ཕྱིར།། ཞེས་ པས་ བསྟན་ཏེ། འདི་ ཡང་ཡུལ་ གང་ལ་
དགོས། ཐབས་གང་ལ་དགོས། དགོས་པ་རང་ཅི་ཡོད་བྱ་ན། ཡུལ་གང་ལ་
དགོས་ན། མི་ལུས་ཐོབ་པ་རྣམས་ལ་དགོས་པའོ། དེ་ཡང་འགྲོ་བ་རིགས་དྲུག་
ཏུ་ཡོད་པ་ལས། ཁྱད་པར་དུ་མི་ཡི་ལུས་ལ་དགོས་པ་ཅི་ཡོད་སྙམ་ན། རིགས་
དྲུག་གི་གཙོ་བོར་གྱུར་བ་མི་ལུས་ཡིན་ཏེ། ངན་སོང་གསུམ་དང་ལྷ་མིན་ལ་ཆོས་
ནོར་བདེ་བ་བསྒྲུབ་ཏུ་མེད་པ་ལ། མི་དང་ལྷ་ལ་བདེ་བ་བསྒྲུབ་ཏུ་ཡོད་དེ། དེ་
ཡང་ལྷ་རང་ལ་ཡང་། ལར་ལྟུང་བ་ཡོད་ཅིང་། ལོངས་སྤྱོད་ལ་ཆགས་ནས་ཆོས་
མི་དྲན་སྐད༔ མི་ལུས་ནས་ལྷ་ལུས་ ཐོབ་ པར་ཡང་བྱར་ཡོད་ལ། ཁྱད་པར་
སངས་རྒྱས་དང་བྱང་ཆུབ་སེམས་དཔའ་བསྒྲུབ་ཏུ་ཡོད་པ་ལས། རིགས་དྲུག་གི་
གཙོ་བོར་གྱུར་བ་མི་ལུས་ཡིན་སྐད། མི་ལུས་འདི་རླུང་མཁྲིས་བད་ཀན་གསུམ་
ལས་སྐྱེས་པའི་ཕྱིར། དེ་གསུམ་རྣམ་པར་མ་གྱུར་པར་ལུས་གནས་ལ། རྣམ་
པར་གྱུར་ན་ལུས་འཇིག་པ་ཡིན་པས། དེ་ལ་ཐབས་གང་དགོས་ན། མི་ན་བ་
རྣམས་ལ་ནད་མེད་ཐ་མལ་དྲུང་གནས་དགོས། ནད་པ་རྣམས་གསོ་དགོས་པའོ།།
མི་ན་བར་གནས་ཤིང་ན་བ་གསོས་པ་ལ་དགོས་པ་ཅི་ཡོད་ཅེ་ན། ཚེ་རིང་བར་
ཐུབ་པའི་དགོས་པ་ཡོད་སྐད། ཚེ་རིང་བར་ཐུབ་པ་ལ་དགོས་པ་ཅི་ཡོད་སྙམ་ན།
ཚེ་རིང་ན་ཆོས་དང་ནོར་དང་བདེ་བ་བསྒྲུབ་པའི་ ལོང་ཡོད་ལ། ཚེ་ཐུང་ན་



འབུམ་ནག་
བསྒྲུབ་ལོང་མི་ཡོང་བས་ཚེ་རིང་བར་བྱ་དགོས་ཏེ། དེ་ཡང་ཚེ་ཞེས་བྱ་བ་ནི་སྲོག་
ལ་བྱ། སྲོག་ཅེས་བྱ་བ་ནི་ལུས་སེམས་འབྲེལ་ པའི་དབུགས་ལ་བྱ་སྟེ། ལུས་
སེམས་གཉིས་དང་པོ་འདུས་པའི་ཕྱིར། ཐ་མ་བྲལ་བས་ན། སྐད་ཅིག་མི་སྡོད་
དེ། ལོ་ཟླ་ཞག་དང་ཟ་མར་གྲངས་[བགྲང]པས་འཇིག་པ་ལ། ཇེ་ཉེ་ཇེ་ཉེར་
འགྲོ་བས་ན། རྒས་པ་དང་འཆི་བ་འོང་བའི་ཕྱིར། ཚེ་རིང་བར་བྱ་དགོས་པའོ།།
ཚེ་རིང་ཙ་ན་ངན་སོང་གསུམ་མམ་མི་ཁོམ་གནས་བརྒྱད་དམ། འཁོར་བར་ལྷུང་
བ་ལ་འཇིགས་པས། དེ་ལས་སྒྲོལ་བར་བྱེད་པའི་ཆོས་དང་། འདོད་ཡོན་ལ་
ལོངས་སྤྱོད་དུ་ཡོད་པའི་ནོར་བསྒྲུབ་ཏུ་ཡོད་པའོ།། ཆོས་དང་ནོར་དུ་འཛོམས་
ན། འདི་དང་ཕྱི་མ་གཉིས་ཀའི་བདེ་བ་འབྱུང་བས། དགོས་པ་ཤིན་ཏུ་ཆེ་ཞེས་
བྱའོ།། འོ་ན་ཆོས་དང་ནོར་མེད་པའི་མི་ལུས་ལ་ཅི་དགོས་སྙམ་ན། ཆ་གཅིག་
ནས་ཆོས་བསྒྲུབ་པ་ཙམ་ལ་གཙོ་བོར་སྨོས་པ་ཡིན། ཆ་གཅིག་ནས་མི་ལུས་ཐོབ་
པ་འདི་ཤིན་ཏུ་དཀའ་སྟེ། གྱང་ལ་སྲན་མ་གཏོར་ན་མི་ཆགས་པས། མི་ལུས་
ཐོབ་པ་དཀའ་བར་བཤད་པས། མི་ལུས་ཐོབ་ཀྱི་རྟིང་མ་བར་ཆད་དུ་མ་སོང་ན།
ཐ་མ་ཡང་འཆི་བའི་ཆོས་དྲན་ཅིང་སེམས་བསྐྱེད་ནུས་པའི་དགོས་པ་ཡོད་དོ། །
གསུམ་པ་རྩ་བ་བཞི་[ བཞིས ]མདོར་བསྟན་པ་ནི། གསོ་བ་རིག་པའི་དོན་
རྣམས་མདོར་བསྡུས་ན།། གསོ་བྱ་གསོ་བྱེད་ཇི་ལྟར་གསོ་བ་དང་། གསོ་བ་པོ་
དང་རྣམ་པ་བཞི་རུ་བཤད།། ཅེས་པས་སྟོན་ཏེ། གསོ་བ་རིག་པ་ཐམས་ཅད་ཀྱི་
དོན་ཧྲིལ་གྱིས་བསྡུས་ན། གསོ་བར་བྱ་བའི་ཡུལ་དང་གཅིག་གསོ་བར་བྱེད་པའི་
གཉེན་པོ་དང་གཉིས། ཇི་ལྟར་གསོ་བའི་ཐབས་དང་གསུམ། གསོ་བ་པོ་སྨན་
པ་དང་བཞི་རུ་འདུས་པ་ཡིན་སྐད། དེ་ལ་ཁ་ཅིག་ན་རེ། གསོ་བྱ་གསོ་བྱེད་གསོ་
བ་པོ་གསུམ་དུ་འདུས་ཟེར་བ་ཡོད་དེ། དེར་མ་འདུས་བའི་རྒྱུ་མཚན་ནི༔ གསོ་
ཡུལ་ཞིང་ལྟ་བུ་གཉེན་པོ་ཆུ་ལྟ་བུ། གསོ་ཐབས་ཆུ་འདྲེན་པ་ལྟ་བུ། གསོ་བ་པོ་
སྨན་པ་དེ་ལས་མི་ལྟ་བུ་སྟེ། དེ་བཞི་གང་མ་ཚང་ཡང་མི་ཆོག་སྟེ། དང་པོ་གསོ་
ཡུལ་ཞིང་ལྟ་བུ་མེད་ན། གཉེན་པོ་ཆུ་ལྟ་བུ་དགོས་པ་མེད། གཉེན་པོ་ཆུ་ལྟ་བུ་



འབུམ་ནག་འབུམ་ཆུང་།
མེད་ན་གསོ་ཡུལ་ཞིང་ཡོད་ཀྱང་གསོ་ཐབས་བརྡུགས་སོ།། ཡུལ་དང་གཉིན་པོ་
གཉིས་ཀ་ཡོད་ཀྱང༌། གསོ་ཐབས་ཆུ་འདྲེན་པ་དེ་མ་ཤེས་ན། ནད་ ཐོག་ ཏུ་
གཉེན་པོ་འགྲོ་མི་བཏུབ་བོ།། དེ་གསུམ་ཀ་ཚང་ཡང་ལས་མི་ལྟ་བུའི་གང་ཟག་
སྨན་པ་མེད་པ་ན་ཕན་ཚུན་སྡེབ་མི་ཤེས་སོ།། གཞན་ཡང་གསོ་བྱའི་ཡུལ་དེ་མི་
ལུས་ཡིན་ལ་གསོ་བྱེད་གཉེན་པོ་ཟས་སྤྱོད་སྨན་དཔྱད་བཞི་ཡིན་པ་དང༌། གསོ་
ཐབས་ནི་གསོ་རིག་གི་རྒྱུད་དམ་མན་ངག་ཡིན་ལ། གསོ་བ་པོ་གང་ཟག་སྨན་པ་
ཡིན་པས། དེ་བཞི་ངོ་བོ་ཐ་དད་དུ་འདུག་པས་ཀྱང་བསྡུར་མི་བཏུབ་ཏེ། དེས་
ན་བཞི་ ལྡན་ དགོས་ པར་ འདུག་ པས། གསོ་ བ་ རིག་ པའི་ རྒྱུད་ འདིར་ ཡང་།
གསོ་བྱའི་ཡུལ་ལ་དེ་ཡི་ཆོས་ཚང་བར་སྟོན། གསོ་བྱེད་གཉེན་པོ་ལ་དེ་ཡི་ཆོས་
ཚང་བར་སྟོན། ཇི་ལྟར་གསོ་བའི་ཐབས་ལ་དེ་ཡི་ཆོས་ཚང་བར་སྟོན། གསོ་བ་
པོ་སྨན་པ་ལ་དེ་ཡི་ཆོས་ཚང་བར་སྟོན་ནོ། །
བཞི་པ་ཡན་ལག་བཅུ་གཅིག་རྒྱུས་པར་བཤད་པ་ནི། དང་པོ་གསོ་བར་བྱ་
བའིཡུལ་བསྟན་པ། གང་གི་དོན་དུ་གསོ་བ་ལུས་དང་ནི།། གང་གསོ་དེ་ལས་
བྱུང་བའི་ནད་དུ་བསྟན།། ནད་ལ་གསོ་བར་བྱེད་པའི་གཉེན་པོ་ནི།། སྤྱོད་ལམ་
ཟས་དང་སྨན་དང་དཔྱད་རྣམས་སོ།། ནད་དེ་གཉེན་པོས་ཇི་ལྟར་གསོ་བ་ལ།།
ནད་མེད་གནས་ཤིང་རིང་དུ་འཚོ་བ་དང་། རྣམ་གྱུར་ན་བ་གསོ་བར་བྱ་བའོ།།
དེ་ལ་ངོས་བཟུང་བརྟག་པའི་ཐབས་དང་ནི།། རྟོགས་ནས་ཇི་ལྟར་གསོ་བའི་
གསོ་ཚུལ་དང་།། གང་གིས་གསོ་བའི་གསོ་ཐབས་གསུམ་དུ་བཤད།། དེ་ལྟར་
གསོ་བར་བྱེད་པའི་གསོ་བ་པོ།། ཞེས་པས་བསྟན་ཏེ། དེ་ལ་དང་པོ་གང་གསོ་
བར་བྱེད་པའི་ཡུལ་ལ་གཉིས་ཏེ། གང་གི་དོན་དུ་གསོ་བ་ལུས་ཀྱི་མཚན་ཉིད་
བསྟན་པ་དང༌། གང་གསོ་བར་བྱེད་པ་ནད་ཀྱི་མཚན་ཉིད་བསྟན་པའོ།། དེ་ལ་
གང་གི་དོན་དུ་གསོ་ན། ལུས་དེ་ཡི་དོན་དུ་གསོ་སྟེ། ལུས་དེ་མི་ན་བར་གནས་
ཤིང་ན་བ་གསོ་ན༑ ཚེ་རིང་བར་བྱ་བའི་དོན་དུ་གསོ་བ་ཡིན་པས། ལུས་ཀྱི་
མཚན་ཉིད་ཤེས་དགོས། གང་གསོ་ན་རླུང་མཁྲིས་བད་ཀན་གསུམ་གསོ་བ་ཡིན་



ཨ༄༅།འབུམ་ནུག
པས། ནད་ཀྱི་ མཚན་ ཉིད་ ཤེས་དགོས་ པའོ། ནད་ ལ་ གསོ་ བར་ བྱེད་ པའི་
གཉེན་པོ་བཞི་སྟེ། སྤྱོད་ལམ་དང་ཟས་དང་སྨན་དང་དཔྱད་དོ།། དེའང་དང་
པོ་སྤྱོད་ལམ་གྱིས་བཅོས། དེས་མ་སོས་ན། དེ་ཡི་སྟེང་དུ་ ཟས་ ཀྱིས་ བཅོས།
དེས་མ་ཕན་ན་དེའི་སྟེང་དུ་སྨན་གྱིས་བཅོས། དེས་ མ་ ཕན་ན་ དེའི་སྟེང་དུ་
དཔྱད་ཀྱིས་བཅོས་པས་གོ་རིམ་ངེས་པའོ།། ནད་དེ་གཉེན་པོས་ཇི་ལྟར་གསོ་
བའི་ཐབས་ལ་གཉིས་ཏེ། རྣམ་པར་མ་གྱུར་པའི་ལུས་ནད་ མེད་ ཐ་མལ་དུ་
གནས་པ་སྟེ། ནད་མེད་པར་གནས་པར་བྱ་བ་དང་། ཚེ་ཟད་པ་ལས་རིང་དུ་
གནས་པར་བྱ་བའི་ཚུལ་དུ་གསོ་ལ། རྣམ་པར་མ་གྱུར་པའི་ལུས་དེ་གསོ་བར་བྱ་
བའོ།། ན་བ་གསོ་བར་བྱ་བ་ལ་གསུམ་སྟེ། དང་པོ་ནད་ངོས་བཟུང་བརྟག་པའི་
ཐབས་དང་། རྟོགས་ནས་ཇི་ལྟར་གསོ་བའི་ཚུལ་དང༌། གང་གིས་གསོ་བའི་
ཐབས་དངོས་བསྟན་པ་དང་གསུམ་དུ་གྲངས་དང་གོ་རིམ་ངེས་པའོ།། དེ་ལ་
གསོ་བར་བྱེད་པ་དེ་ཡིས་གསོ་བ་པོ་སྨན་པ་ནི། མཐའ་མར་བསྟན་པའོ།།
ལྔ་པ་གྲངས་ཀྱིས་མཇུག་བསྡུ་བ་ནི། རྩ་བ་བཞི་ལ་ཡན་ལག་བཅུ་གཅིག་
སྟེ།། འདི་དག་བཤད་པའི་རྒྱུད་ཀྱི་སྡོམ་ཚིག་ཡིན།། ཞེས་གསུངས་སོ།། ཞེས་
པས་བསྟན་ཏེ། དེ་ལ་དང་པོ་གསོ་ཡུལ་ལ་ལུས་དང་ནད་གཉིས། གསོ་བྱེད་ལ་
ཟས་སྤྱོད་སྨན་དཔྱད་བཞི། གསོ་ཐབས་ལ་མི་ན་བར་གནས་པ་དང་ན་བ་གསོ་
བ་གཉིས། ན་བ་གསོ་བ་ལ་རྟགས་དང་། གསོ་ཚུལ་དང༌། གསོ་ཐབས་གསུམ།
བཅུ་གཅིག་པོ་བཤད་རྒྱུད་ཀྱི་སྡོམ་ཚིག་ཏུ་གསུངས་པའོ།། དེ་ཡང་གླེང་སློང་
གནས་བཅུ་གཅིག་ལ་བསླབ་པར་གསུངས་པ་ལ། རྩ་བ་མདོ་ཡི་གནས་རྩ་རྒྱུད་
ཡིན་པས་གོང་དུ་ཚར་ནས། འདིར་བཤད་རྒྱུད་ཀྱི་ཡན་ལག་བཅུ་གཅིག་ལ་
གནས་བཅུ་ཡིས་སྟོན་ཏེ། གང་གི་དོན་དུ་གསོ་བ་ལུས་ལ་གྲུབ་པ་ལུས་ཀྱི་གནས་
སྟོན། གང་གསོ་བ་ལ། འཕེལ་འགྲིབ་ནད་ཀྱི་གནས་སྟོན། གཉེན་པོ་ཟས་
སྤྱོད་སྨན་དཔྱད་བཞི་ལས། བྱ་བ་སྤྱོད་ལམ་གྱི་གནས། འཚོ་བ་ཟས་ཀྱི་གནས།
སྦྱོར་བ་སྨན་གྱི་གནས། ཆ་བྱད་དཔྱད་ཀྱི་གནས་དང་བཞི་ཡིས་སྟོན། ནད་



འབུམ་ནག་འབུམ་ཆུང་།
མེད་པར་གནས་པ་ལ། ནད་མེད་ཐ་མལ་གྱི་གནས་ སྟོན། ན་བ་ གསོ་ བ་ལ་
གསུམ་ཡོད་པ་ལ། ནད་ངོས་འཛིན་པ་ལ་ངོས་འཛིན་རྟགས་ཀྱི་གནས་སྟོན།
གསོ་ཚུལ་དང་གསོ་ཐབས་གཉིས་གཅིག་ཏུ་དྲིལ་བ་ལ་གསོ་ཐབས་ཀྱི་གནས་སྟོན།
གསོ་བ་པོ་སྨན་པ་ལ། བྱ་བ་བྱེད་པ་སྨན་པའི་གནས་སྟོན། དེའང་ལུས་ལ་ལེའུ་
དྲུག ནད་ལ་ལེའུ་ལྔ། སྤྱོད་ལམ་དང་ཟས་དང་སྨན་ལ་ལེའུ་གསུམ་གསུམ་སྟེ་
དགུའོ་ཉི་ཤུ་སྟེ། དཔྱད་དང་ནད་མེད་པ་སྨན་པ་གསུམ་ལེའུ་རེ་རེ། རྟགས་ལ་
ལེའུ་གསུམ། གསོ་ཚུལ་ལ་ལེའུ་གཉིས། གསོ་ཐབས་ལ་ལེའུ་གཉིས་ཏེ་སུམ་ཅུ།
སྡོམ་ཚིག་ལ་ལེའུ་གཅིག་སྟེ། སྤྱིར་བཤད་རྒྱུད་ལ་གནས་བཅུ་ལེའུ་སོ་གཅིག་གིས་
སྟོན་ནོ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་
ངག་གི་རྒྱུད་ལས་བཤད་པའི་རྒྱུད་ཀྱི་སྡོམ་ཚིག་བསྟན་པའི་ལེའུ་སྟེ་དང་པོའོ།།
ཞེས་པས་བསྟན་ནོ།།
ལེའུ་གཉིས་པ། ལུས་ཀྱི་ཆགས་ཚུལ་བསྟན་པ།
སྤྱི་དོན་གཉིས་པ་ཞུས་ལན་རྒྱས་པར་བཤད་པ་ལ། གནས་བཙུས་སྟོན་པ་
ལས། དང་པོ་གྲུབ་པ་ལུས་ཀྱི་གནས་བསྟན་པ་ལ་ཡང་གཉིས་ཏེ། བསླབ་པར་
ཞུས་པ་དང༌། དེའི་ལན་གདབ་པའོ། །
དང་པོ་བསླབ་པར་ཞུས་པ་ནི། དེ་ནས་དྲང་སྲོང་ཡིད་ལས་སྐྱེས་ཀྱིས་དྲང་
སྲོང་རིག་པའི་ཡེ་ཤེས་ལ་འདི་སྐད་ཅེས་ཞུས་སོ།། ཀྱེ་སྟོན་པ་དྲང་སྲོང་རིག་པའི་
ཡེ་ཤེས་ལགས། གྲུབ་པ་ལུས་ཀྱི་གནས་ལ་ཇི་ལྟར་བསླབ་པར་བགྱི། འཚོ་
མཛད་སྨན་པའི་རྒྱལ་པོས་བཤད་ཏུ་གསོལ། ཞེས་ཞུས་པ་ལས། ཞེས་པ་འདིས་
སྟོན། གླེང་སློང་གི་སྐབས་སུ་ གནས་བཅུ་གཅིག་ལ་བསླབ་པར་བྱ། ཞེས་
གསུངས་པ་ལས། རྩ་བ་མདོ་ ཡི་ གནས་ སོང་ནས་གཉིས་པ་གྲུབ་པ་ལུས་ཀྱི་



༄༅།འབུམ་ནག་
གནས་ལ་བསླབ་པར་ཞུས་པའོ།། དེ་ཡི་ལན་ལ་གཉིས་ཏེ། ལན་མདོར་བསྟན་
པ་དང་། རྒྱས་པར་བཤད་པ་གཉིས། དང་པོ་ལན་མདོར་བསྟན་པ་ནི། སྟོན་
པས་གསུངས་པ། ཀྱེ་དྲང་སྲོང་ཆེན་པོ་ཉོན་ཅིག་དང་པོ་གང་གི་དོན་དུ་གསོ་བ་
ལུས་ཏེ། གྲུབ་པ་ལུས་གནས་ བསྟན་པ་འདི་ལྟ་སྟེ། ཆགས་ཚུལ་འདྲ་དཔེ་
གནས་ལུགས་ མཚན་ཉིད་དང་།། དབྱེ་བ་ལས་ དང་འཇིག་ ལྟས་བདུན་དུ་
བཤད།། ཅེས་ པས་ བསྟན་ཏེ། ཀྱེ་དྲང་སྲོང་ཆེན་པོ་ཉོན་ཅིག ཅེས་ སྙན་
གསན་དབབ་ནས། ཡན་ལག་བཅུའི་[བཅུ་གཅིག་པའི]དང་པོ་གང་གི་དོན་དུ་
གསོ་བ་ལུས་ཀྱི་མཚན་ཉིད་ལ། གནས་གཉིས་པ་གྲུབ་པ་ལུས་ཀྱི་གནས་བསྟན་
པ་ལོ་བདུན་ཏེ། ལུས་ཀྱི་ཆགས་ཚུལ་དང་། འདྲ་དཔེ་དང་། གནས་ལུགས་
དང་། མཚན་ཉིད་དང་། དབྱེ་བ་དང་ལས་དང་། འཇིག་ལྟས་དང་བདུན་ནོ།།
རྒྱས་པར་བཤད་པ་ལ་ལེའུ་དྲུག་གིས་སྟོན་ཏེ། ལེའུ་གཉིས་ པས་ཆགས་
ཚུལ་སྟོན། ལེའུ་གསུམ་པས་འདྲ་དཔེ་སྟོན། བཞི་བས་གནས་ལུགས་སྟོན། ལྔ་
བས་མཚན་ཉིད་སྟོན། དྲུག་པས་དབྱེ་བ་དང་ལས་གཉིས་སྟོན། བདུན་པས་
འཇིག་ལྟས་སྟོན་པའོ། དེ་ལ་དང་པོ་ལེའུ་གཉིས་པ་ཆགས་ཚུལ་ སྟོན་པ་ལ།
གཞུང་དང་མཚན་ནོ། གཞུང་ལ་གཉིས་ཏེ། མདོར་བསྟན་པ་དང་། རྒྱུས་
པར་བཤད་པའོ༎
དང་པོ་ཆགས་ཚུལ་མདོར་ བསྟན་པ་ནི། ཆགས་རྒྱུ་འཕེལ་རྐྱེན་བཙའ་
རྟགསརྣམ་པ་གསུམ།། ཞེས་པས་བསྟན་ཏེ། དེ་ཡང་ལུས་ལ་བདུན་གྱིས་སྟོན་
པ་དེ་ལས། དང་པོ་ཆགས་ཚུལ་གསུམ་གྱིས་སྟོན་ཏེ། ལུས་ཆགས་པའི་རྒྱུ་དང་།
འཕེལ་བའི་རྐྱེན་དང་། བཙའ་བའི་རྟགས་ཏེ། ལན་རྒྱས་པར་བཤད་པ་ལ་
གསུམ་ལས། དང་པོ་ཆགས་པའི་རྒྱུ་རྒྱས་པར་བཤད་པ་ལ་བཞི་སྟེ། རྒྱུའི་ཡན་
ལག་ཚོགས་པ་ལས་ལུས་ཆགས་པའི་དཔེ་དོན་བསྟན་པ་དང་། རྒྱུའི་ཡན་ལག་
མི་ཚོགས་པ་ལས་ལུས་མི་ཆགས་པར་བསྟན་པ་དང༌། ཁུ་ཁྲོག་སྐྱོན་མེད་པ་ལས་
མངལ་ཇི་ལྟར་ཆགས་པའི་ཚུལ་བསྟན་པ་དང་། རྒྱུ་ལས་འབྲས་བུ་བསྐྱེད་ཚུལ་



10
འབུམ་ནག་འབུམ་ཆུང་།
བསྟན་པའོ།།
དང་པོ། རྒྱུའི་ཡན་ལག་ཚོགས་པ་ལས་ལུས་ཆགས་པའི་དཔེ་དོན་བསྟན་
པ་ནི། དང་པོ་ཕ་མའི་ཁུ་ཁྲག་སྐྱོན་མེད་པ།། རྣམ་ཤེས་ལས་དང་ཉོན་མོངས་
ཀྱིས་བསྐུལ་ནས།། འབྱུང་ལྔ་ཚོགས་པ་མངལ་དུ་ཆགས་པའི་རྒྱུ།། དཔེར་ན་
གཙུབས་ཤིང་དག་ལས་མེ་འབྱུང་མཚུངས།། ཞེས་པས་བསྟན་ཏེ། དཔེར་ན་མེ་
འདོད་པ་ལ་ཡང་གཙུབས་ཤིང་གཙུབ་གཏན་རྩོལ་བ་དང་གསུམ། སྤྲ་བ་དང་
བཞི་འཛོམས་ན་མེ་འབྱུང་ལ། མ་འཛོམས་ན་གང་མ་འཛོམས་ནའང་མེ་མི་
འབྱུང་བ་དང་འདྲ་བར་ལུས་ཆགས་པ་ལ་ཡང་ཕ་མ་གཉིས་ཀྱི་ཁུ་ཁྲག་ལ་སྐྱོན་
མེད་པ་དང་། རྣམ་པར་ཤེས་པ་ལས་དང་ཉོན་མོངས་པས་བསྐུལ་ནས་ཕ་མ་དེ་
གཉིས་ཀྱི་བུར་ལུས་ལེན་པའི་ལས་འཕྲོ་ཡོད་པ་དང་། འབྱུང་བ་ས་ཆུ་མེ་རླུང་
ནམ་མཁའ་ལྔ་ཚོགས་པའི་རྟེན་འབྲེལ་འཛོམས་པ་ལས་ལུས་ཆགས་སྐད།
གཉིས་པ། རྒྱུའི་ཡན་ལག་མི་ཚོགས་པ་ལས་ལུས་མི་ཆགས་པར་བསྟན་པ་
ལ་གསུམ་སྟེ། ཁུ་ཁྲག་སྐྱོན་ཅན་གྱིས་ས་བོན་བྱེད་མི་ནུས་པར་བསྟན་པ་དང་།
ལས་མ་འཛོམ་ན་སེམས་མི་འཇུག་པར་བསྟན་པ་དང་། འབྱུང་བ་ལྔ་མ་ཚང་ན་
ལུས་མི་འགྲུབ་པར་བསྟན་པའོ༎
དང་པོ་ཁུ་ཁྲག་སྐྱོན་ཅན་གྱིས་ས་བོན་བྱེད་མི་ནུས་པར་བསྟན་པ་ནི། ཁུ་
ཁྲག་རླུང་གིས་རྩུབ་ནག་རོ་བསྐ་ལ།། མཁྲིས་པས་རོ་སྐྱུར་མདོག་སེར་དྲི་མ་
མནམ།། བད་ཀན་སྐྱ་འབྱར་རོ་མངར་བསིལ་བ་སྟེ།། ཁྲག་གིས་རུལ་ཞིང་བད་
རླུང་དུམ་བུར་ཆད།། ཁྲག་མཁྲིས་རྣག་འདྲ་བད་མཁྲིས་མདུད་པ་ཅན།། རླུང་
མཁྲིས་སྐམ་ཞིང་འདུས་པ་བཤང་གཅི་འདྲ། དེ་དག་སྐྱོན་གྱིས་ས་བོན་བྱེད་མི་
ནུས།། ཞེས་པས་བསྟན་ཏེ། ཁུ་ཁྲག་གཉིས་ཀ་ལ། རླུང་གི་སྐྱོན་གྱིས་རྩུབ་པ་
དང༌། མདོག་ནག་ཅིང་རོ་བསྐུ་བར་འོང་། མཁྲིས་པའི་སྐྱོན་གྱིས་མདོག་སེར།
དྲི་མ་མནམ་རོ་སྐྱུར་བར་འོང༌། བད་ཀན་གྱི་སྐྱོན་གྱིས་འབྱོར་སླ་སྐ་ལ་བསིལ་རོ་
མངར་བར་འོང་། ཁྲག་གི་སྐྱོན་གྱིས་རུལ་བར་འོང་། བད་རླུང་ལྡན་པས་དུམ་



༄༅།འབུམ་ནག་
བུར་ཆད་པར་འགྱུར། ཁྲག་མཁྲིས་ལྡན་པས་རྣག་ཏུ་འོང༌། བད་མཁྲིས་ལྡན་
པས་མདུད་པ་ཅན་ཏེ་ཁུ་ཚིགས་བྱེ་ནས་འོང་། རླུང་མཁྲིས་ལྡན་པའི་སྐྱོན་གྱིས་
སྐུམ་ནས་མི་འབྱུང་། ཐམས་ཅད་འདུས་པའི་སྐྱོན་གྱིས་བཤང་གཅིའི་མདོག་
དང་དྲི་མ་མནམ་པར་འགྱུར་ཏེ། སྐྱོན་དེ་རྣམས་ཡོད་པས་ས་བོན་བྱེད་མི་ནུས་
གཉིས་པ། ལས་མ་འཛོམས་ན་རྣམ་ཤེས་མི་འཇུག་ པར་བསྟན་པ་ནི།
ལས་མ་འཛོམ་ན་རྣམ་ཤེས་མི་འཇུག་སྟེ། ཞེས་པས་བསྟན་ཏེ། ཕ་མ་དེ་གཉིས་
ཀྱི་བུར་སྐྱེ་བའི་ལས་མེད་ན། རྣམ་པར་ཤེས་པ་འཇུག་པར་མི་འགྱུར་རོ།།
གསུམ་པ། འབྱུང་བ་ལྔ་མ་ཚང་ན་ལུས་མི་འགྲུབ་པར་བསྟན་པ་ནི། ས་
མེད་མི་འགྲུབ་ཆུ་མེད་སྡུད་མི་ནུས། མེ་མེད་མི་སྨིན་རླུང་མེད་འཕེལ་མི་འགྱུར།།
ནམམཁའ་མེད་ན་འཕེལ་བའི་གོ་མི་ཕྱེད།། ཅེས་པས་བསྟན་ཏེ། ས་མེད་ན་
ལུས་མི་འགྲུབ། ཆུ་མེད་ན་ལུས་གཅིག་ཏུ་མི་འདུས། མེ་མེད་ན་ལུས་མི་སྨིན།
རླུང་མེད་ན་ལུས་ཆེར་མི་འཕེལ། ནམ་མཁའ་མེད་ན་འཕེལ་ས་མེད་པར་འགྱུར་
གསུམ་པ། ཁུ་ཁྲག་སྐྱོན་མེད་པ་ལས། མངལ་ཇི་ལྟར་ཆགས་པའི་ཚུལ་
བསྟན་པ་ལ་དྲུག་སྟེ། ཁུ་ཁྲག་སྐྱོན་མེད་པའི་མཚན་ཉིད་བསྟན་པ་དང༌། ཟླ་
མཚན་འབྱུང་བའི་དུས་བསྟན་པ་དང་། མངལ་ཁ་བྱེ་དུས་ལས་བུ་ཆགས་མི་
ཆགས། ཕོ་མོའི་འགྱུར་ཚུལ་བསྟན་པ་དང༌། དུས་ལས་འདས་ན་ཁུ་བ་མི་ལེན་
པར་བསྟན་པ་དང༌། སྐྱེ་གནས་ཀྱི་འགྱུར་ཚུལ་བསྟན་པ་དང༌། མངལ་དུ་
ཆགས་པའི་རྟགས་བསྟན་པའོ།།
དང་པོ་ཁུ་ཁྲག་སྐྱོན་མེད་པའི་མཚན་ཉིད་བསྟན་པ་ནི། ཁུ་བ་དཀར་ལྕི་
མངར་ལ་མང་བ་དང་།། ཟླ་མཚན་ཚོས་ཁུ་རི་བོང་ཁྲག་འདྲ་བ།། བཀྲུས་ན་
དག་འགྱུར་སྐྱོན་མེད་མངལ་ཆགས་བྱེད།། ཅེས་པས་བསྟན་ཏེ། ཁུ་བ་ལ་སྐྱོན་
མེད་པ་དཀར་ལ་ལྕི། མང་ཞིང་རོ་མངར་བའོ།། ཟླ་མཚན་ལ་སྐྱོན་མེད་ན་ཚོས་



12
༄༅།འབུམ་ནག་འབུམ་ཆུང་།
ཁུ་ལྟར་སྨུག་པོ་དང་རི་བོང་ཁྲག་ལྟར་དམར་བའོ།། གོས་ལ་འབྱོར་བ་བཀྲུས་ན་
འགྲོ་བའོ༎ དེ་ལྟར་སྐྱོན་མེད་ན་མངལ་དུ་ཆགས་པའི་རྒྱུ་བྱེད་པའོ༎
ཟླ་མཚན་འབྱུང་བའི་དུས་བསྟན་པ་ནི། བུད་མེད་བཅུ་གཉིས་ལོན་ནས་
ལྔ་བཅུའི་བར།། དངས་མ་ལས་བྱུང་ཟླ་རེར་བསགས་པའི་ཁྲག། རྩ་ཆེན་
གཉིས་ནས་ནག་ཅིང་དྲི་བྲལ་བ།། རླུང་གིས་མངལ་གྱི་སྒོར་འབྱིན་ཞག་གསུམ་
འཛག། དེ་རྟགས་ཉམས་[ཉམ]ཆུང་བཞིན་རས་ངན་པ་དང་།། ནུ་མ་རྐེད་པ་
མགུལ་བ་མིག་དཀུ་གཡོ།། ཟླ་མཚན་ལྡན་པ་སྐྱེས་པ་འདོད་པའི་རྟགས།། ཞེས་
པས་བསྟན་ཏེ། ལོ་བཅུ་གཉིས་ལོན་པ་ནས་ལྔ་བཅུའི་མན་ལ་འཛག་སྟེ། ཟས་
ཀྱི་དངས་མ་ལུས་ཟུངས། ཟས་སྤྱི་དང་སྨན་ལུས་ཟུངས་བདུན་དུ་བརྒྱུད་ནས་
བསམ་སེའུར་གཡས་ གཡོན་ནས་རྩ་གཉིས་འབྱུང་བ་སྟེ། བུ་སྣོད་ཀྱི་ཁ་དང་
འབྲེལ་བ་དེ་ནས་བརྒྱུད་དེ། ཟླ་བ་གཅིག་མངལ་དུ་གསོག ཟླ་བའི་དུས་སུ་
རླུང་གིས་མངལ་སྒོ་བྱེ་ནས་ཁྲག་མདོག་ནག་ཅིང་དྲི་ཆེ་བ་ཞིག་[དྲི་མ་དང་བྲལ་
བ་ཞིག]མངལ་སྒོར་ཞག་གསུམ་འཛག ཟླ་མཚན་འོང་བའི་རྟགས་ནི། ཉམས་
ཆུང་ཞིང་བཞིན་རས་ངན། ནུ་མ་དང་རྐེད་པ་དང་མགུལ་བ་དང་མིག་དང་
དཀུ་ཞེས་པ་བསམ་སེའུ་ཆ་རྣམས་གཡོས་ཏེ། ཟླ་མཚན་འབྱུང་ཞིང་སྐྱེས་པ་
འདོད་པའི་རྟགས་སུ་བཤད་དོ།། ཟླ་མཚན་འོང་དུས་ནའང་དེའི་རྟགས་ཀྱི་ཚུལ་
མངལ་ཁ་བྱེ་དུས་ལུས་ཆགས་མི་ཆགས་ཕོ་མོའི་གྱུར་ཚུལ་ནི། མངལ་ཁ་བྱེ་
ནས་ཞག་ནི་བཅུ་གཉིས་བར།། དང་པོ་ཞག་གསུམ་བཅུ་གཅིག་བུ་མི་ལེན།
གཅིག་གསུམ་ལྔ་བདུན་དགུ་ལ་བུར་འགྱུར་ཏེ།། གཉིས་དང་བཞི་བ་དྲུག་པ་བུ་
མོར་འགྱུར།། ཞེས་པས་བསྟན་ཏེ། མངལ་དེ་ཞག་བཅུ་གཉིས་བར་ཁ་བྱེ་བ་
ལས་དང་པོ་ཞག་གསུམ་གྱི་བར་ཁྲག་འཛག་པས་ཁུ་བ་མི་ལེན། བཅུ་ གཅིག་
ལའང་མི་ལེན་ཏེ་བུ་མི་ཆགས་སྐད་ཁྲུག་ངན་རྣམས་ཕྱིར་དོན་ནས་ཁྲག་སོ་མ་
བྱུང་མ་ཐག་གི་བར་དུ་ཞག་བརྒྱད་ལ་བུ་ཆགས་ཏེ། དེའང་ཆགས་པ་སྤྱད་པའི་



འབུམ་ནག
ནུབ་དང་པོ་དང་། གསུམ་པ། ལྔ་པ། བདུན་པ། དགུ་པ་བུར་འགྱུར་ཏེ།
ཞུག་གཉིས་པ། བཞི་བ། དྲུག་པ་བུ་མོར་འགྱུར་སྐད། །
དུས་ལས་འདས་ན་ཁུ་བ་མི་ལེན་པར་བསྟན་པ་ནི། ཉི་མ་ནུབ་པས་པད་
མའི་ཁ་ཟུམ་བཞིན།། བཅུ་གཉིས་འདས་ནས་ཁུ་བ་མངལ་མི་སྡོད།། ཅེས་པས་
བསྟན་ཏེ། མེ་ཏོག་པད་མ་དེའང་ཉི་མ་ཤར་བས་ཁ་བྱེ་ལ། ཉི་མ་ནུབ་པ་དང་
ཁ་ཟུམ་འགྲོ་སྐད། དེ་བཞིན་དུ་མངལ་ཁ་ཡང་། ཟླ་བ་རེ་ལོན་ཞིང་ཁ་བྱེ་ལ།
ཞག་བཅུ་གཉིས་འདས་ནས་ཁ་ཟུམ་ནས་ཁུ་བ་མི་ལེན་པར་འགྱུར་རོ།།
སྐྱེ་གནས་ཀྱི་འགྱུར་ཚུལ་བསྟན་པ་ནི། ཁུ་བ་མང་ན་བུ་རུ་སྐྱེ་འགྱུར་གྱི།།
ཟླ་མཚན་མང་བས་བུ་མོར་སྐྱེ་བར་འགྱུར།། ཆ་མཉམ་མ་ཕྱེས་ལས་མཚེ་མར་
སྐྱེས།། སྐྱེ་གནས་མི་མཐུན་པ་དང་གཟུགས་མི་སྡུག། འདི་དག་གནོད་པའི་དྲི་
མས་སྐྱེ་བར་འགྱུར།། ཞེས་པས་བསྟན་ཏེ། ཕའི་ཁུ་བ་མང་ན་བུར་སྐྱེ། མའི་ཟླ་
མཚན་མང་ན་བུ་མོར་སྐྱེ་བར་འགྱུར། མངལ་ ཁ་ དབྲག་ ཡོད་ པ་ལ་ཁུ་ ཁྲག་
གཉིས་ཀའི་ནང་དུ་སོང་བས་མཚེ་མར་སྐྱེ། སྐྱེ་གནས་མི་མཐུན་པ་ནི། མི་ལ་
བྱོལ་སོང་སྐྱེ་བ་དང༌། གྲོད་པ་དང་ཤ་ཐུམ་ལ་སོགས་སྐྱེ་བ་དང༌། གཟུགས་མི་
སྡུག་པ་དང༌། ཤོ་རེ་དང་། མིའུ་ཐུང་དང་། དྲུག་ལག་དང༌། དབང་པོ་མ་
ཚང་བ་དང༌། ཡན་ལག་མ་ཚང་བ་སྐྱེ་བ་རྣམས་ནི། ཁུ་ཁྲག་ལ་སྐྱོན་མེད་ཀྱང་།
ས་བོན་བྱེད་ནུས་ཙམ་པ་དང་། འབྱུང་བ་ལྔ་མ་ཚང་བ་མིན་ལ། ལེགས་པར་མ་
ཚང་བ་དང་༑ རྣམ་པར་ཤེས་པས་ལས་ངན་བསགས་པ་དང་། ཕ་མ་ཡིས་དེ་ལྟ་
བུའི་གཟུགས་ལ་ཆགས་པས་སྐྱེ་སྐད། དོན་ལ་གནོད་པའི་དྲི་མ་དང་བཅས་པས་
སྐྱེ་པའོ། །
མངལ་ཚོགས་ པའི་ མཚན་ མ་ ནི། མངལ་ཆགས་མཚན་མས་ས་བོན་
འཛིན་པ་དང་།། འདོད་པ་ངོམས་ཤིང་ལུས་སྙོམས་ལྕི་བ་ཡིན།། ཞེས་ པས་
བསྟན་ཏེ། མངལ་ཆགས་པའི་རྟགས། ས་བོན་གྱི་དངས་མ་དེ་ཉིད་མངལ་གྱི་
ནང་དུ་འཛིན་པ་དང༌། སྐྱེས་པའི་འདོད་པ་ངོམས་ཤིང་ལུས་ལྕི་ལ་ཆ་སྙོམས་



14
འབུམ་ནག་འབུམ་ཆུང་།
ཡོ14
པར་འགྱུར་རོ། །
བཞི་པ། རྒྱུ་ལས་འབྲས་བུ་སྐྱེས་ཚུལ་ནི། ཕ་ཡིས་ཁུ་བས་རུས་པ་ཀླད་
གཞུང་སྐྱེད།། མ་ཡིས་ཟླ་མཚན་ཤ་ཁྲག་དོན་སྣོད་སྐྱེད།། རང་གི་སེམས་ལས་
དབང་པོའི་རྣམ་ཤེས་འབྱུང་།། ས་ལས་ཤ་དང་རུས་པ་སྣ་དྲི་སྐྱེད།། ཆུ་ལས་
ཁྲག་དང་ལྕེ་རོ་རླན་པ་སྐྱེད།། མེ་ལས་དྲོད་དང་མདོག་གསལ་མིག་གཟུགས་
སྐྱེད། རླུང་ལས་དབུགས་དང་པགས་པ་རེག་བྱ་སྐྱེད།། མཁའ་ལས་བུ་ག་རྣ་བ་
སྒྲ་སྐྱེད་འགྱུར། གོམས་པས་བྱ་བ་ལ་འཇུག་སྣང་བ་མཆེད།། རྒྱུ་རྐྱེན་རྟེན་
འབྲེལ་ཚོགས་པས་ལུས་སུ་གྲུབ།། ཅེས་པས་བསྟན་ཏེ། ཕའི་ཁུ་བ་ལས་རུས་པ་
དང་ཀླད་པ་དང་གཞུང་བ་སྐྱེད། མའི་ཟླ་མཚན་ལས་ ཤ་ཁྲག་དང་དོན་སྣོད་
སྐྱེད། རང་གི་སེམས་ལས་རྣམ་པར་ཤེས་པའི་དབང་པོའི་ཚོགས་དྲུག་སྐྱེད། ས་
ལས་ཤ་དང་རུས་པ་སྣ་དྲི་སྐྱེད། ཆུ་ལས་ཁྲག་དང་ཆུ་སེར་ལྕེ་རོ་དང་རླན་པ་སྐྱེད།
མེ་ལས་དྲོད་དང་མདོག་གསལ་བ་དང་མིག་གིས་གཟུགས་མཐོང་བ་ལ་སོགས་
སྐྱེད། རླུང་ལས་དབུགས་དང་པགས་པ་རེག་བྱ་སྐྱེད། ནམ་མཁས་ཕྱི་ནང་གི་
བུག་དང་རྣ་བ་དང་སྒྲ་སྐྱེད། མངལ་ནང་དུ་གོམས་པས་སྐྱེ་གནས་གོམས་པ་
གཉིས་ཀྱི་བྱ་བ་ལ་འཇུག་པ་དང༌། གནས་པ་རྣམས་ཇི་ལྟར་མཆེད་པར་སྐྱེད།
དེས་རྒྱུ་རྐྱེན་གྱི་རྟེན་འབྲེལ་ཚང་ཞིང་ཚོགས་པ་ལས་ལུས་སུ་འགྲུབ་པར་འགྱུར་
རོ།། རྟེན་འབྲེལ་ཚང་ཞིང་ སྤྱི་ དོན་གཉིས་ པ་ འཕེལ་ བའི་ ཚུལ་ བསྟན་ པ་ལ་
གསུམ་ སྟེ། འཕེལ་ཚུལ་ མདོར་ བསྟན་ པ་ དང་། རྒྱུས་ པར་བཤད་ པ་ དང༌།
མཇུག་བསྡུ་བའོ།། །
མདོར་བསྟན་པ་ནི། དེ་ལྟར་ཆགས་ནས་འཕེལ་བའི་ཚུལ་བསྟན་པ།།
མངལ་ཆགས་འཕེལ་བའི་རྒྱུ་ནི་ལྟེ་བ་སྟེ།། བུ་སྣོད་གཡས་གཡོན་རྩ་དང་ལྟེ་བར་
འབྲེལ།། རྩ་གཉིས་བསམ་སེའུ་བཅུད་ཀྱི་རྟེན་དང་འབྲེལ། དེའི་ཕྱིར་མ་ཡི་ཁ་
ཟས་དངས་མ་ཡིས།། རིམ་གྱིས་མངལ་དུ་རྣམ་པར་འཕེལ་འགྱུར་ཏེ།། དཔེར་
ན་རྫིང་ཡུར་ཆུ་ཡིས་ཞིང་སྐྱེད་འདྲ།། ཞེས་པས་བསྟན་ཏེ། མངལ་ཆགས་ནས་



༄༅།འབུམ་ནག
15
འཕེལ་བར་བྱེད་ པའི་ རྒྱུ་ནི་ལྟེ་བ་ནས་སྐྱེད་པ་སྟེ། ལྟེ་བ་དང་བུ་སྣོད་གཡས་
གཡོན་གྱི་རྩ་གཉིས་ཡོད་པ་དེར་འབྲེལ། བུ་སྣོད་ཀྱི་རྩ་གཉིས་ཡོད་པ་བསམ་
སེའུར་འབྲེལ། བསམ་སེའུར་ཟས་སྐོམ་ཟོས་པའི་དངས་མ་ལུས་ཟུངས་ཕྱི་རྒྱུད་
དེ་བསགས་པ་དེའི་རྫིང་ཆོས་ཡུར་བར་བརྒྱུད་ནས་ཞིང་སྐྱེས་པ་ལྟར་སྐྱེད་པས་
མངལ་དུ་ལུས་འཕེལ་བར་བྱེད་པའོ།། །
འཕེལ་ཚུལ་རྒྱས་པར་བཤད་པ་ལ་བཅུ་སྟེ། རླུང་དང་ ཟླ་བའི་གྲངས་
བསྟན་པ་དང་། ཟླ་བ་དང་པོའི་འཕེལ་ཚུལ་དང་། གཉིས་པ་དང་། གསུམ་པ་
དང་། བཞི་པ་དང༌། ལྔ་པ་དང༌། དྲུག་པ་དང༌། བདུན་པ་དང༌། བརྒྱད་པ་
དང་དགུ་པའི་འཕེལ་ཚུལ་ལོ།
དང་པོ་རླུང་དང་ཟླ་བའི་གྲངས་བསྟན་པ་ནི། དེ་ཡང་བདུན་ཕྲག་སུམ་ཅུ་
རྩ་བརྒྱད་ཀྱི།། རླུང་གིས་བསྒྱུར་ནས་ཟླ་དགུར་འཕེལ་འགྱུར་གྱིས།། ཞེས་པས་
བསྟན་ཏེ། བདུན་ཕྲག་སུམ་ཅུ་རྩ་བརྒྱད་ལ། ཞག་བདུན་བདུན་བཞིན་རླུང་རེ་
རེས་བསྒྱུར་ནས་ཟླ་དགུར་འཕེལ་བར་བྱེད་དོ།
ཟླ་བ་དང་པོའི་འཕེལ་ཚུལ་ལ་བདུན་ཕྲག་བཞི་སྟེ། ཟླ་བ་དང་པོའི་བདུན་
ཕྲག་དང་པོའི་དུས།། འོ་མར་རུ་མ་བླུག་འདྲ་ཁུ་ཁྲག་འདྲེས།། ཞེས་པས་བསྟན་
ཏེ། ཟླ་བ་དང་པོའི་བདུན་ཕྲག་དང་པོ་སྟེ། ཞག་བདུན་དུ་འོ་མར་རུ་མ་བླུག་
ནས་མི་ཕྱེད་པ་ལྟར་ཁུ་ཁྲག་གཉིས་མི་ཕྱེད་པར་འདྲེས་པར་བྱེད་དོ། །
བདུན་ཕྲག་གཉིས་པ་ནུར་ནུར་པོ་རུ་འགྱུར། ཞེས་པས། བཅུ་བཞིའི་
བར་དུ་ཆགས་མི་ཆགས་མེད་པའི་མདོག་སྐྱ་ལ་དམར་མདངས་ཅན་ཅུང་ཟད་
ཆགས་ཏེ་ནུར་གྱི་འགྱུར་བར་བྱེད་དོ། །
བདུན་ཕྲག་གསུམ་པ་ཞོ་ཆགས་ལྟ་བུར་སྣང་།། ཞེས་པས། ཉི་ ཤུ་ རྩ་
གཅིག་གི་བར་ཞོ་ཆགས་པ་ལྟར་མངལ་དུ་ཆགས་སོ།། དུས་འདིར་ལྟེ་བ་བསྒྱུར་
བའི་ཐབས་བསྟན་ཏེ། དེ་ལ་ལྔ། ལྟེ་བ་བསྒྱུར་བའི་དུས་དང་། བསྒྱུར་བའི་
ནུས་པ་ དང༌། བསྒྱུར་ བའི་ ཐབས་ དང༌། བསྲུང་ མཚམས་ དང་། བསྲུང་



16
༄༅།འབུམ་ནག་འབུམ་ཆུང་།
མཚམས་མ་ཐུབ་པའི་སྐྱོན་ནོ།།
དེ་ལ་དང་པོ་ལྟེ་བ་བསྒྱུར་བའི་དུས་ནི། སྐྱེས་བུ་འདོད་པས་དུས་འདིར་
ཐབས་བསྟེན་ཏེ། མཚན་མ་གསལ་བར་མ་གྱུར་གོང་དུ་བྱ།། ཞེས་པས་ཕོ་མོའི་
རྩ་མ་ཆགས་པར་བྱ་དགོས་ཏེ། ཟླ་བ་གཅིག་གི་ནང་དུ་བྱའོ།། ལྟེ་བ་བསྒྱུར་པའི་
ནུས་པ་ནི། འདི་སྟོབས་ལྡན་པས་ལས་ཀྱང་ཟིལ་གནོན་ནུས།། ཞེས་པས། ལྟེ་
བ་བསྒྱུར་བའི་ཐབས་འདི་ལ་ནུས་པའི་སྟོབས་ཡོད་པས། ལས་ཀྱི་དབང་གིས་བུ་
མོར་སྐྱེ་བ་ཡང་བུར་བསྒྱུར་ནུས་པའོ།།
ལྟེ་བ་བསྒྱུར་བའི་ཐབས་ལ་གཉིས་ཏེ། ཁོང་ནས་བསྒྱུར་བ་དང༌། ཕྱི་
ནས་བསྒྱུར་བའོ།། ཁོང་ནས་བསྒྱུར་བ་ལ་ཡང་རྟེན་འབྲེལ་གྱིས་བསྒྱུར་བ་དང་
སྨན་གྱིས་བསྒྱུར་བའོ། དེ་ལ་རྟེན་འབྲེལ་གྱིས་བསྒྱུར་བ་ནི། སྐར་མ་རྒྱལ་ལ་
སྐྱེས་པ་བུ་ཡི་གཟུགས།། ལྕགས་སྣ་ཁ་ཡར་ལེགས་བརྡུང་སོལ་མེ་ལ།། མདོག་
འགྱུར་བསྲེགས་པ་བ་ཡི་འོ་མའི་ནང་། གོང་གི་གྲངས་གསུར་ཁུ་བ་སྙིམ་གང་
བླུད། ཅེས་པས་བསྟན་ཏེ། སྐར་མ་རྒྱལ་གྱི་ཉིན་པར་མགར་བས། ལྕགས་སྣ་
གསུམ་མམ་ལྔ་ལ་བུའི་གཟུགས་ཆག་གང་པ་དབང་པོ་ཚང་བ་གཅིག་བརྡུང་ལ།
ཉི་མ་ཟླ་བ་ཤར་བ་དང་སོལ་བའི་མེ་ལ་བསྲེག ལག་ལེན་བ་བེའུ་ཕོ་ཡོད་པའོ་འོ་
མར་གསུར་ཏེ། སྔར་ལྕགས་གང་ཡོད་པའི་གྲངས་ཚང་བར་བསྲེགས་ཀྱིན་ཁུ་བ་
སྙིམ་པ་གང་བླུད་པར་བྱའོ།། སྨན་གྱིས་བསྒྱུར་བ་ནི། ཉི་མ་ཟླ་བའི་དངས་མ་
བཟའ་བ་དང་།། ཞེས་པས། ཉི་མའི་དངས་མ་སྟར་བུ། ཟླ་བའི་དངས་མ་བུ་
རམ་དང་རྒུན་འབྲུམ་གཉིས་ཆ་མཉམ། དེ་ཉིད་དང་བུ་རམ་ཆ་མཉམ་ལ་་བཟའ་
བར་བྱའོ།། ཕྱི་ནས་བསྒྱུར་བ་ནི། བཅིངས་ དང་གདགས་ པའི་རྟེན་འབྲེལ་
བསྟེན་པར་བྱ།། ཞེས་པས། ལུག་ཐུག་པོ་བཅུ་གསུམ་གྱིས་སོག་པ་གཡས་པའི་
བལ་ལ་སྲད་བུ་གསུམ་དྲིལ་བྱས་ལ། དེ་རྐེད་པ་ལ་བཅིངས་ལ་སྣ་གཉིས་མཐོ་རེ་
འཕྱང་བར་བྱ། དེ་ལ་ཁྱེའུའི་ལྟེ་བ་དང་། མ་ཕུར་ཧེ་གེས་བསྟུམ་ལ་གདགས་
པར་བྱའོ །།



༄༅།འབུམ་ནག་
17
བསྲུངས་མཚམས་ ནི། ཉལ་པོ་རྩོལ་དྲགས་མཚན་མོ་ གཉིད་མི་ ལོག།
ཉིན་གཉིད་ཤུགས་བཀག་ཚ་རྣོ་ལྕི་བ་དང་།། བཤང་དགག་ཟས་དང་རློན་ཁྲུས་
མས་གཏོང་དང༌། གཏར་ཁ་ལ་སོགས་ཟླ་བརྒྱད་བར་དུ་སྤང་།། ཞེས་པས།
སྤྱིར་སྦྲུམ་མ་ཐམས་ཅད། ཁྱད་པར་ལྟེ་བསྒྱུར་བྱས་པ་ཐམས་ ཅད་ལ་ཉལ་པོ་
དྲགས་པ་དང་། རྩོལ་བའི་ལས་དྲགས་པ་དང་། མཚན་མོ་གཉིད་མི་ལོག་པ་
དང༌། བཤང་གཅི་ལ་སོགས་པའི་ཤུགས་བཀག་པ་དང༌། ནན་གྱིས་བཙིར་བ་
དང་། རོ་ཚ་བ་དང་རྣོ་བའི་ཟས་སྨན་དང༌། བཤང་གཅི་འགག་པའི་ཟས་སྨན་
དང༌། རློན་ཁྲུས་ཏེ་བཤལ་སྐྱུག་དྲགས་པ་དང་། བཀྲུ་དྲེགས་ཏེ་ནི་རུ་ཧ་དང་
གཏར་ཁ་ལ་སོགས་དེ་རྣམས་མངལ་ཆགས་ནས་ཟླ་བརྒྱད་ཀྱི་བར་ལ་བསྲུང་བར་
བྱའོ།།
བསྲུངས་མཚམས་མ་ཐུབ་པའི་སྐྱོན་ནི། དེ་ཕྱིར་མངལ་འཇིག་འཆི་འམ་
དཀུ་སྐུམས་འགྱུར།། ཞེས་པས། སྔར་བཤད་པ་དེ་རྣམས་བསྲུང་དགོས། དེ་
རྣམས་བསྲུང་དགོས་ཏེ་ཅིའི་ཕྱིར་ཞེ་ན། དེ་རྣམས་མ་བསྲུང་བར་བྱས་ན་དང་
པོ་མངལ་འཇིག་ནུས། སེམས་ཆགས་ནས་འཆི་ནུས། ཡང་ན་མངལ་ནང་དུ་
སྐམས་ནས་འགྲོ་བའི་ཕྱིར་བསྲུང་བར་བྱའོ།། བཞི་བ་གོ་རིམ་འདི་བཀའ་བཞིན་
སྣང་ཞིང་འབྲེལ་བ་ཆེ་ཆུང་གཉིས་ཀ་ནས་འདི་ཀ་བཞིན་བཤད་དོ།།
བདུན་ཕྲག་བཞི་བ་འཕེལ་བ་ལ་ཡང་བདུན་ཕྲག་བཞི་བའི་འཕེལ་ཚུལ་
དང་། དེ་ལྟར་བསྒྱུར་[གྱུར]བའི་རྟགས། དེའི་དུས་ཀྱི་བྱ་བ་བསྟན་པའོ།། དེ་
ནས་གོར་གོར་མེར་མེར་ནར་ནར་པོ། དེ་ལས་ཕོ་མོ་མ་ནིང་རིམ་པར་འགྱུར།
ཞེས་པས། བདུན་ཕྲག་བཞི་བ་ཞག་རྩ་བརྒྱུད་ཀྱི་བར་ལ། ཕོའི་རྩ་ཆགས་ནས་
གོར་གོར་པོར་འགྱུར། མོའི་རྩ་ཆགས་ནས་མེར་མེར་པོར་འགྱུར། མ་ནིང་གི་
རྩ་ཆགས་ནས་ནར་ནར་པོར་འགྱུར། དེ་ལྟར་གྱུར་བའི་རྟགས་ནི། དེ་རྟགས་
དཀུ་ལྕི་ལུས་རིད་ཡི་ག་འགག། གཡལ་རླུང་སྒྱིད་སྐྱུར་ནུ་མ་སྐྱེ་བ་དང་།། སྐྱུར་
ལ་དགའ་ཞིང་སྙིང་ལ་སྣ་ཚོགས་འདོད།། ཅེས་པས། མངལ་ལྕི་བ་དང་། ལུས་



18
འབུམ་ནག་འབུམ་ཆུང་
རིལ་རིད་པ་དང་། མདོག་འགྱུར་ཞིང་དང་ག་འགག་པ་ལུས་ཆ་སྙོམ། ནུ་མ་
ཆེར་སྐྱེ་བ་དང་། སྐྱུར་ལ་དགའ་བ་དང་སྙིང་ལ་ཟས་སྣ་ཚོགས་འདོད་པ་ནི་ཉིང་
ལོ་ལངས་ཞེས་བྱ་སྟེ། ཕོ་མོ་ཤན་འབྱེད་པའི་རྟགས་སོ། དེའི་དུས་ཀྱི་བྱ་བ་སྟེ།
དེ་བཀག་མངལ་འཇིག་གཟུགས་མི་སྡུག་པར་འགྱུར།། དེ་བས་གནོད་སྤངས་
པའང་ཕན་ཟས་ཅུང་ཟད་སྦྱིན།། ཞེས་ པས། སྙིང་ལ་ སྣ་ ཚོགས་ འདོད་པ་
བཀག་ན་མངལ་འཇིག་ནུས་ལ། འཇིག་མི་ནུས་ ཀྱང་ གཟུགས་མི་སྡུག་ པར་
འགྱུར་བས་གང་འདོད་ པ་དེ་སྦྱིན་ཞིང་སྔར་ སྤང་བར་བཤད་པ་རྣམས་ཀྱང་
འདོད་ན་ཕན་པའི་ཟས་སྨན་དང་སྦྱར་ལ་ཅུང་ཟད་སྦྱིན་པར་བྱའོ།།
ཟླ་བ་གཉིས་པ་བདུན་ཕྲག་ལྔའི་འཕེལ་ཚུལ་ནི། ཟླ་བ་གཉིས་པ་བདུན་
ཕྲག་ལྔ་པ་ལ།། མངལ་གནས་ལུས་ཀྱི་དང་པོ་ལྟེ་བ་ཆགས།། ཞེས་པས་རྩ་དགུ་
ནས་ཚེས་ལྔའི་བར་དུ་བུའི་ལྟེ་བ་དང་། བུ་སྣོད་ཁའི་ཁྲག་རྩ་གཉིས་སུ་འབྲེལ། །
དྲུག་པ་ལྟེ་བ་ལ་བརྟེན་སྲོག་རྩ་ཆགས།། ཞེས་པས། ལྟེ་བ་ལ་བརྟེན་ནས་
སྲོག་གི་རྩ་ཆགས་ཏེ། མགོ་ལ་རྩ་གཉིས། ལག་པ་ལ་གཉིས། རྐང་བ་ལ་གཉིས།
མཚན་མ་ལ་རྩ་གཉིས་ཀྱི་རྩ་དབྱིབས་སུ་ཆགས་པའོ།།
བདུན་པ་མིག་གི་དབང་པོ་གཟུགས་སུ་དོད།། ཅེས་པས། མིག་གཉིས་ཀྱི་
གཟུགས་ཆགས་པའོ།།
བརྒྱད་པ་དེ་ལ་བརྟེན་ནས་མགོ་དབྱིབས་ཆགས།། ཞེས་པས། མིག་
གཉིས་ལ་བརྟེན་ནས་མགོའི་དབྱིབས་ཆགས་སོ།།
དགུ་པ་ལུས་དབྱིབས་ཁོག་པ་སྟོད་སྨད་ཆགས།། ཞེས་པས། བྱང་ཁོག་
སྟོད་སྨད་ཀྱི་དབྱིབས་ཆགས་པའོ།། །
ཟླ་བ་གསུམ་པ་བདུན་ཕྲག་བཅུའི་འཕེལ་ཚུལ་ནི། ཟླ་བ་གསུམ་པ་བདུན་
ཕྲག་བཅུ་པ་ལ། དཔུང་པ་གཉིས་དང་དཔྱི་གཉིས་འབུར་དུ་དོད།། ཅེས་པས།
ཚེས་བཞི་ནས་བཅུའི་བར་དུ་དཔུང་བ་དང་དཔྱི་གཉིས་ཀྱི་དབྱིབས་ཆགས་སོ།།
བཅུ་གཅིག་དབང་པོ་དགུ་ཡི་གཟུགས་དབྱིབས་དོད།། ཅེས་པས། ཚེས་



༄༅།འབུམ་ནག
- 19
བཅུ་ གཅིག་ ནས་ བཅུ་ བདུན་ གྱི་ བར་ དུ་ དབང་ པོ་ བུ་ ག་ དགུའི་ གཟུགས་
དབྱིབས་ཆགས་སོ།།
བཅུ་གཉིས་པ་ལ་དོན་ལྔའི་གཟུགས་དབྱིབས་དོད།། ཅེས་པས། ཉི་ཤུ་
བཞིའི་བར་དུ་དོན་ལྔའི་གཟུགས་དབྱིབས་ཆགས་སོ།།
བཅུ་གསུམ་པ་ལ་སྣོད་དྲུག་གཟུགས་དབྱིབས་དོད།། ཅེས་པས། ཚེས་
དྲུག་གི་བར་དུ་སྣོད་དྲུག་གི་གཟུགས་དབྱིབས་ཆགས་སོ།
ཟླ་བ་བཞི་པ་བདུན་ཕྲག་བཅུ་བཞིའི་འཕེལ་ཚུལ་ནི། ཟླ་བ་བཞི་བ་བདུན་
ཕྲག་བཅུ་བཞི་ལ།། དཔུང་རྐང་བརླ་རྐང་བཞི་པོའི་གཟུགས་དབྱིབས་དོད།།
ཅེས་པས། ཚེས་བརྒྱད་ཀྱི་བར་དུ་དཔུང་པ་དང་བརླ་རྐང་བཞི་པོའི་གཟུགས་
དབྱིབས་ཆགས་སོ།།
བཅོ་ལྔ་པ་ལ་རྐང་ལག་རྗེ་ངར་དོད།། ཅེས་པས། ཉི་ཤུའི་བར་དུ་རྐང་
ལག་གི་རྗེ་ངར་བཞི་དོད། །
བཅུ་དྲུག་པ་ལ་སོར་མོ་ཉི་ཤུ་དོད།། ཅེས་པ་ནི་ཉི་ཤུ་གཉིས་ནས་བཅུ་
བདུན་གྱི་བར་དུ་སོར་མོ་ཆགས་སོ།།
བཅུ་བདུན་ཕྱི་ནང་ འབྲེལ་བའི་རྩ་རྣམས་ཆགས།། ཞེས་ པས། ཉེར་
དགུའི་བར་དུ་ཕྱི་ནང་འབྲེལ་བའི་རྩ་རྣམས་ཆགས།
ཟླ་བ་ལྔ་པ་བདུན་ཕྲག་བཅོ་བརྒྱད་པའི་འཕེལ་ཚུལ་ནི། ཟླ་ལྔ་བདུན་ཕྲག་
བཅོ་བརྒྱད་ཤ་ཚིལ་ཆགས།། ཞེས་པས། ཚེས་གཅིག་གི་བར་དུ་ཤ་ཚིལ་ཆགས་
བཅུ་དགུ་པ་ལ་ཆུ་བ་རྒྱུས་པ་ཆགས།། ཞེས་པས། ཚེས་བཅུ་གསུམ་གྱི་
བར་དུ་ཆུ་བ་དང་རྒྱུས་པ་ཆགས་པའོ།།
ཉི་ཤུ་པ་ལ་རུས་དང་རྐང་མར་ཆགས།། ཞེས་པས། ཚེས་ཉི་ཤུའི་བར་དུ་
རུས་པ་དང་རྐང་ཆགས་སོ།།
རྩ་གཅིག་པ་ལ་ཕྱིའི་པགས་པ་གཡོགས།། ཞེས་པས། ཉི་ཤུའི་བར་དུ་



2}
©འབུམ་ནག་འབུམ་ཆུང་།
རུས་ལྤགས་ཆགས་སོ།།
དེ་རྣམས་ཀྱང་རེ་རེ་ཆགས་འཕྲོ་བཞག་ནས་གཅིག་ཆགས་པ་མ་ཡིན་ཏེ།
སྤྱིར་ཆ་ཆ་ནས་ཆགས་པ་ལ། ཁྱད་པར་བཤད་པ་རྣམས་ཤས་ཆེ་བར་ཆགས་སོ།
རྩེ་གཅིག་ཟེར་ཕྱི་ནང་གོང་འོག་ལ་ལྟ་བའི་མིག་མེད་པར་གསལ་ལ།
ཟླ་བ་དྲུག་པ་བདུན་ཕྲག་རྩ་གཉིས་ལ། དབང་པོའི་སྒོ་དགུའི་བུ་ག་རྣམ་
པར་ཕྱེ།། ཞེས་པས། ཚེས་བཞིའི་བར་དུ་དབང་པོ་སྒོ་དགུ་སོ་ སོར་བུ་གའི་
གཟུགས་སུ་གསལ་བར་བྱེད་པའོ།།
རྩ་གསུམ་སྐྲ་དང་སེན་མོ་སྐྱེ།། ཞེས་པས། ཚེས་བཅུ་གཉིས་བར་དུ་སྐུ་
དང་བ་སྤུ་སྐྱེ་བར་བྱེད་པའོ༎
རྩ་བཞི་པ་ལ་དོན་སྣོད་གསལ་བར་སྨིན།། ཞེས་པས། ཚེས་བཅུ་དགུའི་
བར་ལ་དོན་སྣོད་རྣམས་གསལ་བར་སྨིན་ཏེ། དེ་དུས་བདེ་དང་སྡུག་བསྔལ་ཤེས་
པར་འགྱུར།།
རྩ་ལྔ་བ་ལ་རླུང་གི་རྒྱུ་བ་འབྱུང་།། ཞེས་པས། ཉི་ཤུ་རྩ་ལྔའི་བར་དུ་རླུང་
གི་རྒྱུ་བ་ཆགས་སོ།
རྩ་དྲུག་པ་ལ་སེམས་ཀྱི་དྲན་པ་གསལ།། ཞེས་པས། ཚེས་གཉིས་ཀྱི་བར་
དུ་སེམས་ཀྱི་དྲན་པ་གསལ་ཞིང་རྙེད་པར་བྱེད་དོ། །
ཟླ་བ་བདུན་པ་བདུན་ཕྲག་རྩ་བདུན་གྱི་འཕེལ་ཚུལ་ནི། དེ་ནས་ཟླ་བདུན་
བདུན་ཕྲག་རྩ་བདུན་ནས༎ སུམ་ཅུའི་བར་དུ་ཐམས་ཅད་གསལ་རྫོགས་འགྱུར།།
ཞེས་པས། ཚེས་གཉིས་ནས་གནམ་སྟོང་གི་བར་དུ་བདུན་ཕྲག་གི་སྔར་དབྱིབས་
དོད་པ་རྣམས་རྩལ་རྫོགས་པར་བྱེད་དོ།།
ཟླ་བ་བརྒྱད་པ་བདུན་ཕྲག་སོ་གཅིག་ནས་སོ་ལྔའི་འཕེལ་ཚུལ་ནི། ཟླ་བ་
བརྒྱུད་པ་བདུན་ཕྲག་སོ་གཅིག་ནས། སོ་ལྔའི་བར་དུ་ཐམས་ཅད་ཆེར་འཕེལ་
བྱེད།། མ་དང་བུ་གཉིས་ཐང་རེ་གཟི་མདངས་འཕོ། ཞེས་པས། ཟླ་བ་དགུ་
བའི་ཚེས་ལྔ་ཡན་ཆད། བདུན་ཕྲག་སོ་ལྔས་ཐམས་ཅད་ཆེར་འཕེལ་ཏེ་རྫོགས་



༄༅།འབུམ་ནག་
_ _ _21
པར་བྱེད་དོ།། མ་དང་བུ་གཉིས་གཟི་མདངས་རེས་མོས་སུ་འཕོ་སྟེ། མ་རིད་བུ་
འཕེལ། བུ་རིད་མ་འཕེལ་བར་བྱེད་དོ།། དུས་དེར་བཙས་ན་མ་བུ་གཉིས་ཀ་
རིད་པ་དེ་འཆི། འཕེལ་བ་དེ་འཚོ་བའོ།། ཟླ་བ་དགུ་པ་བདུན་ཕྲག་གསུམ་གྱིས་
མངལ་ནས་འབྱིན་པར་བྱེད་དོ། །
ཟླ་བ་དགུ་པ་བདུན་ཕྲག་སོ་དྲུག་ནས། མངོན་པར་མི་དགའ་སྐྱོ་བའི་
འདུ་ཤེས་འབྱུང་།། ཞེས་པས། ཚེས་དྲུག་ནས་བཅུ་གཉིས་ཀྱི་བར་དུ། མངལ་
དུ་མི་དགའ་སྟེ། སྐྱོ་བའི་འདུ་ཤེས་སྐྱེ་བར་བྱེད་དོ།།
སོ་བདུན་པ་ལ་ལོག་པའི་འདུ་ཤེས་བསྐྱེད།། ཅེས་པས། ཚེས་བཅུ་དགུའི་
བར་དུ་ལོག་པའི་འདུ་ཤེས་སྐྱེ་སྟེ། མ་ལ་ཞེ་སྡང་སྐྱེ་བར་བྱེད་དོ། །
སོ་བརྒྱད་མགོ་མཇུག་ལོག་སྟེ་མངལ་ནས་འབྱིན། ཞེས་པས། ཉི་ཤུ་དྲུག་
གི་བར་དུ་མགོ་མཇུག་བསྒྱུར་ཏེ་ཕྱིར་འབྱིན་པར་བྱེད་དོ། །
འཕེལ་ཚུལ་མཇུག་བསྡུ་བ་ནི། འོན་ཀྱང་ཁྲག་ཟགས་པ་ནི་འཕེལ་མི་ནུས།།
མངལ་རྒྱས་ཟླ་བ་ཚང་ཡང་བཙའ་བ་དཀའ། རླུང་གིས་དཀུ་བཀག་ལོ་རུ་
འགོར་བ་ཡོད།། ཅེས་པས། དེ་ལྟར་བདུན་ཕྲག་སོ་བརྒྱད་ཀྱི་རླུང་གིས་བསྒྱུར་
ནས་མངལ་དུ་འཕེལ་ བར་བཤད་ལ། འོན་ཀྱང་མངལ་ ཁྲག་ ཕྱིར་འཛག་ ན་
འཕེལ་བའི་རྒྱུ་མེད་པས་འཕེལ་མི་ནུས་སོ།། ཡང་མངལ་རྒྱུས་པ་ཞེས་པ་ཟླ་བ་
ཚང་ཡང་བཙར་མི་འདོད་པ་ཡོད། རླུང་གིས་དཀུ་བཀག་ནས་ལོ་གཅིག་གམ་
གཉིས་སུ་འགོར་བ་ཡང་ཡོད་གསུངས།
བཞི་བ་བཙའ་བའི་རྟགས་ལ་གསུམ་སྟེ། བཙའ་བའི་དུས་དང༌། བཙའ་
བའི་རྟགས་དངོས་དང་། བཙའ་བའི་ཐབས་སོ།། དང་པོ་བཙའ་བའི་དུས་ནི།
དེ་ལྟར་མངལ་དུ་འཕེལ་ཞིང་སྨིན་པའི་ཚེ།། ཟླ་དགུ་འདས་ནས་བཙའ་བའི་
དུས་ཡིན་ཏེ་ཞེས་པས་བསྟན་ཏེ། ཟླ་བ་བརྒྱུད་ཀྱིས་ལུས་འཕེལ་ཞིང་རྫོགས་ནས།
ཟླ་བ་དགུའི་བར་རམ་བཅུ་ལོན་པའི་དུས་ནི་བཙའ་བའི་དུས་སོ།། བཙའ་བའི་
རྟགས་དངོས་ལ་གཉིས། རིང་བའི་རྟགས་བྱེ་བྲག་དུ་བསྟན་པ་དང་། ཉེ་བའི་



22
@འབུམ་ནག་འབུམ་ཆུང་།
རྟགས་སྤྱིར་བསྟན་པའོ།། དང་པོ་རིང་བའི་རྟགས་ལ་གསུམ་སྟེ། ཁྱེའུ་སྐྱེ་བའི་
རྟགས་དང་། བུ་མོ་སྐྱེ་བའི་རྟགས། མ་ནིང་སྐྱེ་བའི་རྟགས་སོ།།
ཁྱེའུ་སྐྱེ་བའི་རྟགས་ནི། དེ་ཡང་གཡས་ལོགས་ལ་བརྟེན་དཀུ་གཡས་མཐོ།།
ལུས་ཡང་རྨི་ལམ་དག་ན་སྐྱེས་པ་མཐོང་། ནུ་ཞོ་གཡས་པ་སྔོན་འབྱུང་ཁྱེའུ་སྐྱེ།།
ཞེས་པས་བསྟན་ཏེ། མའི་གཡས་ན་ཆགས་ཏེ། ལྟོ་བ་གཡས་མཐོ་ལ། ལུས་
ཡང་རྨི་ལམ་དུ་སྐྱེས་པ་མང་པོ་མཐོང་བ་འམ། ནུ་ཞོ་གཡས་པ་སྣ་ལ་སྐྱེ་བ་དེ་
ཁྱེའུ་སྐྱེ་བའི་རྟགས་སོ། །
བུ་མོ་ སྐྱེ་ བའི་ རྟགས་ནི། སྐྱེས་པ་ཕྲད་འདོད་གླུ་གར་རྒྱན་ལ་དགའ།།
གོང་ལས་ལྡོག་པ་བུ་མོ་སྐྱེ་བའི་རྟགས།། ཞེས་པས་བསྟན་ཏེ། སྐྱེས་པ་ཕྲད་པ་
དང་ཕྲད་སྙིང་འདོད། གླུ་གར་དང་རྒྱན་ལ་དགའ། མའི་གཡོན་ནས་ཆགས་
ནས་ལྟོ་བ་གཡོན་མཐོ། ལུས་ལྕི་རྨི་ལམ་དུ་བུད་མེད་མང་། ནུ་ཞོ་གཡོན་སྣ་ལ་
སྐྱེ་བ་ནི། བུ་མོ་སྐྱེ་པའི་རྟོགས་སོ།།
མ་ནིང་སྐྱེ་བའི་རྟགས་ནི། དེ་དག་འདྲེས་ལས་མ་ནིང་འབྱུང་བ་ནི།།
དབུས་དམའ་མཐའ་གཉིས་མཐོ་ན་མཚེ་མར་སྐྱེ།། ཞེས་པས། བུ་སྐྱེ་བ་དང་བུ་
མོ་སྐྱེ་བའི་རྟགས་གཉིས་འདྲེས་མར་བྱུང་ན་མ་ནིང་དུ་སྐྱེ། ལྟོ་བ་གཡས་གཡོན་
གཉིས་མཐོ་ལ་དབུས་དམའ་ན་མཚེ་མར་སྐྱེའོ།། །
ཉེ་བའི་རྟགས་བསྟན་པ་ནི། གང་སྐྱེ་བར་གྱུར་ཡང་མྱུར་དུ་སྐྱེ་བ་སྟེ། དེ་
ནས་མྱུར་དུ་བཙའ་རྟགས་ལུས་སྙོམ་ཤིང་།། དཀུ་ལྷོད་སྨད་ལྕི་ཚང་ར་རྐེད་པ་ན།།
ལྟོ་བ་ཆུ་སོ་ན་ཞིང་ལྡང་དུབ་བྱེད།། མཚན་ཕྱེད་གཅིན་མང་དབང་མེད་ནད་
ཟུག་ལྡང་།། ཞེས་པས་བསྟན་ཏེ། དཀུ་ ལྷོད་མཚང་ར་ན། རྐེད་ པ་ དང་རྒྱུ་
ཞབས་ན་ལྡང་དུབ་ན་བ་ལ་སོགས་པ་རྣམས་བྱུང་ནས། མགོ་མཇུག་བསྒྱུར་བའི་
ནད་ཟུག་དབང་མེད་དུ་ལངས་ནས་སྐྱེ་བར་བྱེད་དོ།།
བཙའ་བའི་ཐབས་ནི། བུད་མེད་བཙའ་མྱོང་གིས་བསྐོར་བཙའ་བར་བྱ།།
སྲོག་འབྲལ་འདྲ་བའི་ནད་སོས་ཚས་ཀྱིས་གསོ།། ཞེས་པས་བསྟན་ཏེ། མྱུར་དུ་



༄༅།འབུམ་ནག
23
སྐྱེ་བའི་རྟགས་བྱུང་བ་དང་། སྔར་བུ་བཙའ་མྱོང་བའི་བུད་མེད་ཉམས་མྱོང་
ཅན་གྱིས་བསྐོར་ནས་བཙའ་བའི་གཡོག་བྱེད་དོ།། བཙའ་བར་འདོད་པ་དང་
བཙས་རྗེས་ཀྱི་ནད་བཅོས་པ་དང་། བྱིས་པའི་བྱ་བ་རྣམས་བྱིས་པ་གསོ་བའི་
སྐབས་བཞིན་ཤེས་པར་བྱའོ། དེ་ལྟར་བཙལ་ནད་དྲག་པོས་ཤི་བ་ལ་སོགས་པ་
དེ་ལྟ་བུ་ཡོང་བས། ཚས་བཟང་པོ་བཏང་བར་བྱའོ།།
ལེའུའི་མཚན་ནི་བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་
གི་རྒྱུད་ལས་ལུས་ཀྱི་ཆགས་ཚུལ་བསྟན་པའི་ལེའུ་སྟེ་གཉིས་པའོ།།
ལེའུ་གསུམ་པ། ལུས་ཀྱི་འདྲ་དཔེ་བསྟན་པ།
དེ་ལ་ གསུམ་ སྟེ། སྙན་ གསན་ དབབ་ པ་ དང་། ལེའུའི་ གཞུང་ དང་།
ལེའུའི་མཚན་ནོ། དེ་ལ་དང་པོ་ སྙན་གསན་དབབ་པ་ནི། དེ་ནས་དྲང་སྲོང་
ཞེས་པ་ནས། ཀྱེ་དྲང་སྲོང་ཆེན་པོ་ཉོན་ཅིག ཅེས་པས་སྟོན་ཏེ། གཉིས་པ་
གཞུང་བཤད་པ་ནི་འདྲ་དཔེ་ཕུང་པོའི་ཞེས་པ་ནས། གཉན་པའི་གནད་ནི་རྒྱལ་
པོའི་མངའ་བསྐུར་འདྲ། ཞེས་པས་བསྟན་ཏེ། དེ་རྣམས་འབྲུ་མནན་མི་ཤེས་རྒྱུ་
མེད་དེ། ལྷ་ཁང་ནང་ན་རྒྱལ་པོ་བཞུགས་པ་དང་ཆ་བསྟུན་ནས་ཤེས་པར་བྱའོ༎
ལེའུའི་མཚན་ནི་བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་
གི་རྒྱུད་ལས་ལུས་ཀྱི་འདྲ་དཔེ་བསྟན་པའི་ལེའུ་སྟེ་གསུམ་པའོ།།
ལེའུ་བཞི་པ། ལུས་ཀྱི་གནས་ལུགས་བསྟན་པ།
ལུས་ཀྱི་གནས་ལུགས་བསྟན་པ་ལ་གསུམ་སྟེ། སྙན་གསན་དབབ་པ་དང་།
ལེའུའི་གཞུང་དང༌། ལེའུའི་མཚན་ནོ།། དེ་ལ་དང་པོ་སྙན་གསན་དབབ་པ་ནི།
ཀྱེ་དྲང་སྲོང་ཆེན་པོ་ཉོན་ཅིག ཅེས་སྙན་གསན་དབབ་ནས། གཉིས་པ་ལེའུའི་



24
24
@་འབུམ་ནག་འབུམ་ཆུང་།
གཞུང་བཤད་པ་ལ་གཉིས། མདོར་བསྟན་པ་དང༌། རྒྱས་པར་བཤད་པ་གཉིས་
སོ།།
དང་པོ་མདོར་བསྟན་པ་ནི། ལུས་ཀྱི་གནས་ལུགས་བསྟན་པ་རྣམ་བཞི་སྟེ།
ལྡང་ཚད་ལུས་ཟུངས་གནས་ལུགས་བསྟན་པ་དང་། འབྲེལ་པ་རྩ་ཡི་གནས་
ལུགས་བསྟན་པ་དང་།། གཉན་པ་གནད་ཀྱི་གནས་ལུགས་བསྟན་པ་དང་། རྒྱུ་
ལམ་བུ་གའི་གནས་ལུགས་བསྟན་པའོ།། ཞེས་པས་བསྟན་ཏེ། ལུས་ཀྱི་གནས་
ལུགས་ལ་རྩ་ཚིག་བཞིར་བསྟན་པའོ།།
དེ་རྣམས་རྒྱས་པར་བཤད་ན། དང་པོ་ལྡང་ཚད་ལུས་ཟུངས་ཀྱི་གནས་
ལུགས་ལ་གཉིས་ཏེ། སྤྱིའི་ལྡང་ཚད་དང་བྱེ་བྲག་གི་ལྡང་ཚད་དོ།། བྱེ་བྲག་གི་
ལྡང་ཚད་ལའང་གཉིས་ཏེ། གནོད་བྱེད་ཉེས་པའི་ལྡང་ཚད་དང་། གནོད་བྱ་
ཁམས་ཀྱི་ལྡང་ཚད་དོ།།
གནོད་བྱེད་ཉེས་པའི་ལྡང་ཚད་ནི། དང་པོ་རླུང་གི་ལྡང་ཚད་ལྷང་ཕུག་
གང་།། མཁྲིས་པའི་ལྡང་ཚད་རང་གི་གསང་སྒྲོ་གང་།། བད་ཀན་ལྡང་ཚད་རང་
གི་སྙིམ་པ་གང་།། ཞེས་པས་སྟོན་ཏེ། གོ་སླའོ༎ གནོད་བྱ་ཁམས་ཀྱི་ལྡང་ཚད་
ནི་གསུམ་སྟེ། ལུས་ཟུངས་དྲི་མའི་ལྡང་ཚད་དང༌། སྤུ་དང་ཆུ་རྒྱུས་ཀྱི་ལྡང་ཚད་
དང་། དོན་སྣོད་བུ་གའི་ལྡང་ཚད་དོ༎ དེ་ལ་ལུས་ཟུངས་དྲི་མའི་ལྡང་ཚད་ནི།
ཁྲག་དང་མཁྲིས་པའི་ལྡང་ཚད་སྙིམ་པ་བདུན།། གཅིན་དང་ཆུ་སེར་ལྡང་ཚད་
སྙིམ་པ་བཞི།། ཞག་དང་ཚིལ་བུ་ལྡང་ཚད་སྙིམ་པ་དོ།། མདངས་དང་ཁུ་བའི་
ལྡང་ཚད་ཁྱོར་བ་དོ།། ཞེས་ པའི་བརྒྱད་པོ་ གཉིས་གཉིས་མཉམ་ ངོ་ར་ གནས་
པའོ།། ཀླད་པའི་ལྡང་ཚད་རང་གི་སྙིམ་པ་གང་།། ཤ་ཡི་ལྡང་ཚད་སྤར་ཚད་ལྔ་
བརྒྱ་སྟེ།། བུད་མེད་བརླ་དང་ནུ་མ་ཉི་ཤུས་ལྷག། ཅེས་པས་བསྟན་ཏེ། སྐྱེས་པ་
ལ་སྤར་ཚད་ལྔ་བརྒྱ། བུད་མེད་ལ་ཉི་ཤུས་ལྷག་པའོ།། རུས་པའི་ལྡང་ཚད་རུས་
རིགས་ཉི་ཤུ་གསུམ།། ཞེས་པས་བསྟན་ཏེ། མགོ་ལ་ཐོད་པ་དང་ཀྲུང་ཀྲུང་དང༌།
མ་མགལ་དང་ཡ་མགལ་དང༌། ལྟག་པ་དང་ལྔའོ།། བྱང་ཁོག་ལ་སྒལ་ཚིགས་



༄༅།འབུམ་ནག་
25
དང་བྱ་འདབ་དང༌། གཞུག་ཏོ་དང༌། དཔྱི་དང་སོག་པ་དང་། བྲང་རུས་དང་
རྩིབ་མ་དང་། ལྷ་རུ་རྩེ་དང་དགུའོ། ཡན་ལག་ལ་དཔུང་རྐང་དང་། བརླ་
རྐང་དང་། ལག་པའི་རྗེ་ངར་དང་། ལྷ་ང་དང་། སྲེ་ལོང་དང་། ལོང་བུ་དང་།
སྲན་རྩེ་དང་དགུ། སྤྱིར་དྲིལ་བས་ཉི་ཤུ་རྩ་གསུམ་མོ། དེ་ལ་བྱེ་བྲག་དུ་ཕྱེ་ན།
དེ་ལ་སྒལ་ཚིགས་འཕང་ལོ་ཉི་ཤུ་བརྒྱུད། རྩིབ་མའི་གྲངས་ནི་ཉི་ཤུ་རྩ་བཞི་སྟེ།།
སོའི་གྲངས་ནི་སུམ་ཅུ་རྩ་གཉིས་མཆིས།། རུས་པའི་དུམ་བུ་སུམ་བརྒྱ་དྲུག་ཅུ་སྟེ།།
ཡན་ལག་ཚིགས་ཆེན་རྣམ་པ་བཅུ་གཉིས་ཡོད།། ཚིགས་ཕྲན་ཉིས་བརྒྱ་དང་ནི་
ལྔ་བཅུའོ།། ཞེས་པས་བསྟན་ཏེ། དེ་ཡང་རྒྱུད་ལས་གྲངས་མང་བཤད་པའི་
དཔྱི་སོག་སྒྲོག་རུས་གཉིས་ལ་བཅུ་གཉིས་ཡོད། ཡན་ལག་གི་སྲན་རྩེ་བཞི་ཡོད།
དེར་མ་གཏོགས་ལ་བརྒྱད་པོ་ལ་བཅུ་གཉིས་ཡོད་དོ།། སྤུ་དང་ཆུ་རྒྱུས་ཀྱི་ལྡང་
ཚད་ནི། ཆུ་བ་བཅུ་དྲུག་རྒྱུས་པ་དགུ་བརྒྱ་མཆིས།། སྐྲ་ཡི་ཉག་མ་ཉི་ཁྲི་ཆིག་
སྟོང་སྟེ། བ་སྤུའི་བུ་ག་བྱེ་བ་ས་ཡ་མཆིས།། ཞེས་པས་བསྟན་ཏོ། དོན་སྣོད་བུ་
གའི་ལྡང་ཚད་ནི། དོན་ལྔ་སྣོད་དྲུག་བུ་ག་སྒོ་དགུ་ཡོད། ཞེས་པས་བསྟན་ཏོ།།
སྤྱིའི་ལྡང་ཚད་ནི། འཛམ་གླིང་རང་ལུས་འདོམ་གང་གྲུ་བཞི་ལ། གཟུགས་
ངན་རྣམས་ལ་རང་ཁྲུ་ཕྱེད་དང་བཞི། ཞེས་པས་བསྟན་ཏེ། འཛམ་བུ་གླིང་གི་
མི་རྣམས་ཀྱི་ལུས་ནི། རབ་རང་གི་ཁྲུ་བཞི་ཡོད། ཐ་མ་ལ་ཕྱེད་དང་བཞི་ཡོད་
པར་བསྟན།
གཉིས་པ་འབྲེལ་ བ་ རྩ་ ཡི་ གནས་ལུགས་ བསྟན་ པ་ལ་གསུམ། མདོར་
བསྟན་པ་དང་། རྒྱས་པར་བཤད་པ་དང་། མཇུག་བསྡུ་བའོ། མདོར་བསྟན་
པ་ནི། འབྲེལ་བ་རྩ་ཡི་གནས་ལུགས་བསྟན་པ་ནི། ཆགས་སྲིད་འབྲེལ་བ་ཆེ་ཡི་
རྩ་དང་བཞི།། ཞེས་པས་བསྟན་ཏེ། ཆགས་པའི་རྩ་དང་། སྲིད་པའི་རྩ་དང་།
འབྲེལ་བའི་རྩ་དང༌། ཚེ་ཡི་རྩ་དང་བཞི།
དེ་ལ་ཆགས་པའི་རྩ་ནི། ཆགས་པའི་རྩ་ནི་ལྟེ་བ་ལས་གསུམ་གྱིས།། རྩ་
གཅིག་གྱེན་ལ་སོང་བས་ཀླད་པ་ཆོགས།། གཏི་མུག་ཀླད་པར་བརྟེན་ནས་གནས་



26
༽ འབུམ་ནག་འབུམ་ཆུང་།
པ་སྟེ། དེ་ལས་བད་ཀན་སྐྱེད་པས་སྟོད་ན་གནས།། རྩ་གཅིག་བར་དུ་ཟུག་པས་
སྲོག་རྩ་གནས།། ཞེ་སྡང་སྲོག་རྩ་ཁྲག་ལ་བརྟེན་ནས་གནས།། དེ་ལས་མཁྲིས་པ་
སྐྱེད་པས་ བར་ ནུ་ གནས།། རྩ་ གཅིག་ཐུར་དུ་ ཟུག་ པས་ གསང་ བ ཆགས།།
འདོད་ཆགས་ཕོ་མོའི་གསང་བར་གནས་པ་སྟེ།། དེ་ལས་རླུང་སྐྱེད་ སྨད་ན་
གནས་པ་ཡིན།། ཞེས་པས་བསྟན་ཏེ། དང་པོ་ལུས་ཆགས་པའི་དུས་ན། ལྟེ་བ་
ལས་སྲོག་རྩ་སྐྱེད། དེའི་རྩ་སྟོད་མགོ་ལ་ཟུག་ནས་ཀླད་པ་ཆགས། ཀླད་པ་ལ་
ཉོན་མོངས་པའི་གཏི་མུག་གནས། གཏི་མུག་ལས་བད་ཀན་སྐྱེད་ པའི་ ཕྱིར།
བད་ཀན་སྟོད་ན་གནས་པར་བཤད་དོ། སྲོག་རྩའི་རྐེད་པ་ལ་མཆིན་པའི་ཁྲག་
རྩ་བཞི་ཆགས། ཁྲག་ལ་ཉོན་མོངས་པའི་ཞེ་སྡང་གནས། ཞེ་སྡང་ལས་མཁྲིས་
པ་སྐྱེད་པའི་ཕྱིར། མཁྲིས་པ་བར་ན་གནས་པར་བཤད་དོ།། སྲོག་རྩའི་སྨད་ལ་
གསང་བ་ཆགས། གསང་བ་ལ་ཉོན་མོངས་པའི་འདོད་ཆགས་གནས། འདོད་
ཆགས་ལས་རླུང་བསྐྱེད་པའི་ཕྱིར། རླུང་སྨད་ན་གནས་པར་བཤད་དོ།།
སྲིད་པའི་རྩ་ནི། སྲིད་པའི་རྩ་བོ་ཆེ་ནི་རྣམ་བཞི་སྟེ། དབང་པོ་ཡུལ་ལ་
འཆར་བར་བྱེད་པའི་རྩ།། ཀླད་པ་ལ་སྲིད་རྩ་ཕྲན་ལྔ་བརྒྱས་བསྐོར།། དྲན་པའི་
དབང་པོ་གསལ་བར་བྱེད་པའི་རྩ།། སྙིང་ལ་སྲིད་དེ་རྩ་ཕྲན་ལྔ་བརྒྱས་བསྐོར།།
ལུས་ཀྱི་ཕུང་བོ་ཆགས་པར་བྱེད་པའི་རྩ།། ལྟེ་བ་ལ་སྲིད་རྩ་ཕྲན་ལྔ་བརྒྱས་བསྐོར།།
བུ་ཚ་རིགས་རྒྱུད་སྤེལ་པར་བྱེད་པའི་རྩ། མཚན་མ་ལ་སྲིད་རྩ་ཕྲན་ལྔ་བརྒྱས་
བསྐོར།། སྟེང་འོག་ཐད་ཀར་ལུས་ཀུན་རྗེས་སུ་འཛིན་ཞེས་ པས་ བསྟན་ ཏེ།
དང་པོ་ལུས་ཆགས་པར་བྱེད་པའི་རྩ་ནི། བུ་སྣོད་ཀྱི་རྩ་གཉིས་ལྟེ་བ་ལ་ཟུག་ནས།
ལྟེ་བའི་ རྩ་སྲིད་དེ་ལ་འཁོར་རྩ་ཕྲན་ལྔ་བརྒྱས་བསྐོར་ནས། ལུས་ཆགས་ཤིང་
འཕེལ་བར་བྱེད་པ་ནི་རྗེས་སུ་བཟུང་བའོ།། དེ་ལ་བརྟེན་ནས་སྲོག་རྩ་ཆགས་ཏེ།
མགོ་ལ་སོང་བ་ལ་དང་པོ་མིག་གི་རྩ་ཆགས་སོ། དེ་ལ་བརྟེན་ནས་ཀླད་པ་ཆགས།
དེ་ལ་བརྟེན་ནས་དབང་པོའི་སྒོ་བཞི་ཡུལ་ལ་འཆར་བར་བྱེད་པའི་རྩ། སུམ་
མདོ་རིས་བྱ་བ་ཀླད་པ་ལ་སྲིད་དེ། རྐུན་གྱི་སྒོ་ན་གནས་སོ།། དེ་ལ་འཁོར་རྩ་



༄༅fའབུམ་ནག
27
ཕྲན་ལྔ་བརྒྱས་བསྐོར་ནས། ཡུལ་དང་གཟུགས་དང་སྒྲ་དང་དྲི་དང་རོ་དང་རེག་
བྱ་དང་གཞི་འཛིན་པར་བྱེད་པ་ན། རྗེས་སུ་འཛིན་པའོ།། དེ་ནས་ཁོག་སྟོད་
ཆགས་ཏེ། སྲོག་རྩའི་སྟོད་དུ་འབྲས་བུ་ལྟར་སྙིང་ཆགས། སྙིང་ལ་དྲན་པའི་
དབང་པོ་གསལ་བར་བྱེད་པའི་རྩ་སྲིད་དོ།། དངས་མ་ལྔ་འདུས་ཀྱི་ཐིག་ལེའི་
དབུས་ན་རྩའི་དངས་མ་ཤེལ་གྱི་མྱུག་མ་ཞེས་བྱ་བ། ཁ་དོག་དཀར་པོ་སྦོམ་ཕྲ་རྟ་
རྔ་ཙམ་ཅིག་རྒྱུ། ཀུན་གཞིའི་སྟེང་དུ་གནས་སོ།། དེའི་ཕྱོགས་བཞི་ན་སྒོ་ལྔའི་
རྣམ་ཤེས་རྒྱུ་བའི་རྩ་དང་། ཉོན་མོངས་པའི་རྣམ་ཤེས་རྒྱུ་བའི་རྩ་དང་། ཡིད་ཀྱི་
རྣམ་ཤེས་རྒྱུ་བའི་རྩ་དང་གསུམ་གནས། དེའི་འཁོར་དུ་རྩ་ཕྲན་ལྔ་བརྒྱ་དང་
བཅས་ཏེ། རྣམ་པར་ཤེས་པ་ཚོགས་བརྒྱུད་ཀྱི་དྲན་པ་གསལ་བར་བྱེད་པས་
རྗེས་སུ་འཛིན་པ་ཞེས་བྱའོ།། སྲོག་རྩ་སྨད་ལ་བུ་ཚ་རིགས་རྒྱུད་སྐྱེད་པར་བྱེད་
པའི་རྩ། བསམ་སེའུ་དང་མཚན་མར་འབྲེལ་བའི་ རྩ། སྲིད་རྩ་ཞེས་བྱ་བ་
གནས་ཏེ། འཁོར་རྩ་ཕྲན་ལྔ་བརྒྱ་དང་བཅས་ནས། བུ་ཚ་རིགས་བརྒྱུད་སྐྱེད་
པར་བྱེད་པས་རྗེས་སུ་འཛིན་པ་ཞེས་བྱའོ༎
འབྲེལ་བའི་རྩེ་ལ། མདོར་བསྟན་པ་དང་རྒྱས་པར་བཤད་པ་ལ་གཉིས་
ལས། མདོར་ བསྟན་ པ་ ནི། འབྲེལ་བའི་རྩ་ལ་དཀར་ནག་གཉིས་ཡོད་དེ།
ཞེས་པས་བསྟན་ཏེ། ལུས་ཕྱི་ནང་དུ་འབྲེལ་བའི་རྩ་ལ་རྩ་ནག་དང་རྩ་དཀར་
གཉིས་སོ།།
དེ་ལ་རྒྱས་པར་བཤད་ན་རྩ་ནག་གི་གནས་ལུགས་ནི། སྲོག་པ་རྩ་ནི་རྩ་ཡི་
སྡོང་བོ་ལ།། ཡལ་གའི་ཚུལ་དུ་གྱེན་ལ་གྱེས་པ་ཡི།། ཤ་ཁྲག་འཕེལ་བྱེད་རྩ་ཆེན་
ཉི་ཤུ་བཞི། དོན་སྣོད་ནང་འབྲེལ་སྦས་པའི་རྩ་ཆེན་བརྒྱད།། ཡན་ལག་ཕྱིར་
འབྲེལ་མངོན་པའི་རྩ་བཅུ་དྲུག། དེ་ལས་གྱེས་པའི་གཏར་རྩ་བདུན་ཅུ་བདུན།།
གཉན་པའི་རྩ་གནད་བརྒྱ་དང་བཅུ་གཉིས་ཏེ། འདྲེས་པའི་རྩ་ཕྲན་བརྒྱ་དང་
བརྒྱད་ཅུ་དགུ། དེ་ལས་ཕྱི་ནང་བར་གསུམ་བརྒྱ་ཉི་ཤུ། རྩ་ཕྲན་སུམ་བརྒྱ་དྲུག་
ཅུར་གྱེས་པ་ཡིན། དེ་ལས་རྩ་ཕྲན་བདུན་བརྒྱ་དག་ཏུ་གྱེས།། དེ་ལས་རྩ་ཕྲན་



28
འབུམ་ནག་འབུམ་ཆུང་།
ལུས་ལ་དྲ་བར་འབྲེལ།། ཞེས་པས་བསྟན་ཏེ། སྲོག་རྩ་ལ་དཀར་པོ་དང་ནག་པོ་
གཉིས་ཡོད། དེ་ལ་སྲོག་རྩ་དཀར་པོ་དེ། སྒལ་བའི་དཀྱིལ་ན་ཡར་འབྱར་ནས་
རྒྱུ་སྟེ། རྩ་སྟོད་ལ་སྙིང་གི་འབྲས་བུ་སྨིན་ནོ།། རྩ་སྨད་ཕྲ་མོར་གྱེས་ཏེ། རྒྱུས་པ་
ལྟར་སོང་། གཞུག་ཐུང་གི་རྩ་མིག་ཏུ་ཐིམ་མོ།། སྲོག་རྩ་ནག་པོ་དེ་ཁོང་བའི་
དཀྱིལ་ནས་ཡར་གང་ལའང་རྩེ་མོ་མ་འབྱར་བ་དང་ལྔ་སྟེ། སྤྱིར་བདུན་ཅུ་རྩ་
བདུན་ནོ། རྩ་གནད་བརྒྱ་དང་བཅུ་གཉིས་ནི། མགོ་ལ་གཉན་གྱི་རེ་ཐག་བཞི།
ཕྱི་ནང་རྒྱུག་པ་གཅིག ཚངས་པའི་སྐུད་པ། ཕྲེད་ཉལ་གཉིས། གཟེར་རྩ་དགུ།
མཚུལ་རྩ་གཉིས། འཇའ་བྱེད་གཉིས། མིག་རྩ་རུས་ཞེན་གཉིས། གསེར་གྱི་
སྐུད་པ་དང་རྩ་བཞི་པའོ།། བྱང་ཁོག་ལ་གློ་རྩ་བཞི། སྙིང་རྩ་དྲུག མཚེར་རྩ་
གཉིས། མཆིན་རྩ་བཞི། མཁལ་རྩ་བཞི། ཕོ་བ་ལ་རྩ་ལྔ། མཁྲིས་རྩ་གཅིག
རྒྱུ་ལོང་གི་རྩ་གཅིག བསམ་སེའུ་རྩ་གཉིས། ལྷང་བའི་རྩ་གསུམ་སྟེ་ལྔ་བཅུ་རྩ་
གཉིས། ཡན་ལག་ལ་འཕར་རྩ་བཞི་ཡོད་པ་ལས། དངུལ་མདུང་གཉིས། མིག་
དམར་གཉིས། མངོན་པའི་རྩ་གཅིག་ཏུ་འདུས་པས་མི་བགྲང་། དེ་བཞིར་མ་
གཏོགས་པ་ཉི་ཤུ་ཐམ་པ། མཆིན་རྩ་གཉིས། མཁལ་རྩ་དྲུག མཚེར་རྩ་བཞི།
མཁྲིས་རྩ་བཞི་སྟེ་སོ་དྲུག་གནས་སོ།། ཆུ་རྩེ་ཐམས་ཅད་རྩ་ནག་འདི་ལ་འདུས་པ་
མི་བགྲང་། སྲོག་ རྩ་གྱེས་པ་རྣམས་ལ༔ རྩ་ གཉན་རྩ་བཞི་པོ་མ་ གཏོགས་ང༌།
བརྒྱ་དང་བཅུ་གཉིས་གནས་པར་བཤད་དོ།། གཏར་རྩྭ་དང་རྩ་གནད་གཉིས་
འདྲེས་པས་བརྒྱ་དང་བརྒྱད་ཅུ་དགུ། ཕྱི་ལ་ཤ་པགས་བར་རྒྱུས་པ་དང༌། ནང་
དོན་སྣོད་དུ་འབྲེལ་བ་བརྒྱ་དང་ཉི་ ཤུ་ སྟེ། སུམ་བརྒྱ་དྲུག་ཅུའོ།། དེ་ལ་རླུང་
མཁྲིས་བད་ཀན་འདུས་པ་བཞི་དང་། བརྒྱ་དང་བརྒྱད་ཅུ་རྩ་ལྔ་ སྟེ། བདུན་
བརྒྱུར་གྱེས་པའོ།། དེ་ལ་ཡང་རྩ་ཕྲན་བྱེ་བ་ཕྱེད་དང་བཞི། དྲ་བ་ལྟ་བུར་འབྲེལ་
ཏེ་གནས་པར་བཤད་དོ།།
དེ་ལ་རྩ་དཀར་གྱི་གནས་ལུགས་ནི། ཀླད་པ་རྩ་ཡི་རྒྱ་མཚོ་ཆེན་པོ་ལས།།
རྩ་བ་ལྟ་བུར་ཐུར་དུ་ཟུག་པ་ཡི།། བྱ་བ་བྱེད་པའི་ཆུ་རྩ་བཅུ་དགུ་ཡོད།། དེ་ཡང་
ན་



༄༅།འབུམ་ནག་
དོན་སྣོད་ནང་དུ་འབྲེལ་བ་ཡི།། དར་གྱི་དཔྱངས་ཐག་བཅུ་གསུམ་སྦས་པའི་རྩ།།
ཡན་ལག་ཕྱིར་འབྲེལ་མངོན་པའི་རྩ་དྲུག་སྟེ།། དེ་ལས་ཆུ་རྩ་ཕྲན་བུ་བཅུ་དྲུག་
གྱེས།། ཞེས་པས་བསྟན་ཏེ། དེ་ལ་རྩ་དཀར་ཐམས་ཅད་ཀླད་པ་ལས་གྱེས་ཏེ།
རྩ་བ་ལྟ་བུར་ཐུར་དུ་ཟུག་ནས་ལུས་འགུལ་བསྐྱོད་ཀྱི་བྱ་བ་བྱེད་པའི་ཚུ་རྩ་བཅུ་
དགུ་གནས་ཏེ། དེ་ལའང་དོན་སྣོད་ནང་དུ་འབྲེལ་བ་སྦས་བའི་རྩ། དར་གྱི་
དཔྱངས་ཐག་ཞེས་བྱ་བ་བཅུ་གསུམ་ཡོད་དེ། ཀླད་པའི་རྗེ་ཞབས་ནས་དོན་ཏེ་
སྐེའི་ནང་ ནས་ མར་ བརྒྱུད་ དེ། རླུང་ གི་ རྩ་ བཞི་ སྙིང་ དང༌ རྒྱུ་ མར་ འབྲེལ།
མཁྲིས་པའི་རྩ་བཞི་མཆིན་མཁྲིས་གློ་ལོང་དུ་འབྲེལ། བད་ཀན་གྱི་རྩ་བཞི་ ཕོ་
མཚེར་དང་མཁལ་མ་དང་ལྒང་བར་འབྲེལ། འདུས་པའི་རྩ་གཅིག་བསམ་སེའུ་
དང་འབྲེལ་ལོ།། ཡན་ལག་ཕྱིར་འབྲེལ་ལ་མངོན་པའི་རྩ་དྲུག་ཡོད་དེ། ཆུ་རྩ་སྦུ་
གུ་ཅན་གཉིས། ལྟག་པའི་ཆུ་བའི་དཀྱིལ་ན་མར་རྒྱུ། ལག་པ་ནས་ཆུ་རྩ་འཇའ་
བྱེད་གཉིས། རྣ་བཤལ་འོག་ཏུ་རྒྱུ། ཆུ་རྩ་རཏྠ་གཉིས་ཏེ་དྲུག་པོ་དེ་ལས་ཆུ་རྩ་
དྲུག་གྱེས་ཏེ། མགོ་ལ་སུམ་མདོ་རིས་དང་འདེད་བྱེད་གཉིས་ཏེ་གསུམ། མཆིན་
མཁྲིས་ཕུག་ནས་དྲང་པོར་རྒྱུ་སྟེ། དེ་ལས་ཡལ་ག་ལྟ་བུར་གྱེས་ཏེ། ཤ་དང་ཁྲག་
འཕེལ་བར་བྱེད་པའི་རྩ་ཆེན་ཉི་ཤུ་རྩ་བཞི་པོ་དེ་ལ་ཡང་དོན་སྣོད་ནང་དུ་འབྲེལ་
བ་ལ་སྦས་པའི་རྩ་ཆེན་པོ་བརྒྱད་གནས་སོ།། དེ་ལ་ཚིགས་པ་བཞིའི་ཐད་ཀ་ནས་
སྲིན་རྩེ་དང་མཆིན་རྩ་གཉིས་འབྲེལ་བར་གནས་སོ།། བཅུ་གཅིག་པ་དང་བཅུ་
གསུམ་པ་ནས་རྩ་ཕྲ་མོ་གཉིས་གྱེས་ཏེ། མཚེར་བ་དང་བསམ་སེའུར་འབྲེལ་ལོ།།
བཅུ་བཞི་པ་ནས་ཕྲ་མོ་གཉིས་མཁལ་མར་འབྲེལ་ལོ།། དེ་ལྟར་རྩ་བརྒྱད་པོ་དེ་
ཕྱིར་མི་མངོན་པའི་ཕྱིར། སྦས་པའི་རྩ་ཞེས་བྱ་སྟེ། ཡལ་ག་ལྟ་བུའོ།། དོན་
བརྒྱད་པོ་འབྲས་བུའོ།། དེ་ལ་ཡན་ལག་ཕྱིར་འབྲེལ་མངོན་པའི་རྩ་བཅུ་དྲུག་
གནས་ཏེ། སྲོག་པ་རྩའི་རྩེ་མོ་ལ་འཕར་རྩ་བཞི། ཁྲག་རྩ་གཉིས་བཞིར་གྱེས་ཏེ་
ལག་པ་གཡས་གཡོན་རྒྱུ་བའོ།། རྩའི་སྨད་རྩ་བ་ལྟ་བུ་དྲུག་ལ་གྱེས་ཏེ། ཕྱིར་མི་
མངོན་པའི་རྩའོ། དེ་སྲོག་རྩ་དཀར་པོ་ལ་རླུང་རྒྱུའོ།། ནག་པོ་ལ་རླུང་ཁྲག་



3j
༄༅འབུམ་ནག་འབུམ་ཆུང་༔
==གོག་བགག ས
==འཁོ དོ''' "*
ཏགar• སོལསཟས
གཉིས་ཀ་རྒྱུ་ཞིང་སྙིང་ལ་འབྲེལ་བས་འཕར་བའོ།། ཁྲག་རྩ་དྲུག་པོ་དེ་རྣམས་
མཆིན་པ་དང་འབྲེལ་བས་མི་འཕར། རླུང་མི་རྒྱུ་བའོ།། དེ་ལྟར་རྩ་ཆེན་ཉི་ཤུ་རྩ་
བཞི་བོ་དེ་ལས་གྱེས་པའི་གཏོར་རྩ་བདུན་ཅུ་རྩ་བདུན་ནི། ཕུག་ཏུ་བཏུང་པའི་
རྩ་གནད་བརྒྱ་དང་བཅུ་བདུན་ཡོད་དེ། དེ་གཉིས་དྲིལ་བས་རྩ་ཕྲན་བརྒྱ་དང་
བཅུ་དགུ་ཡོད་དེ༔ དེ་ལྟར་རྩ་བདུན་ཅུ་རྩ་བདུན་པོ་དེ། མགོ་ལ་ལྟག་རལ་
གཉིས། མཚོགས་ཁའི་གསེར་མདུང་གཉིས། མིག་རྩ་གཉིས། རྣ་རྩ་ལྟག་རལ་
གཉིས། ལྗོན་ཤིང་གཉིས། སོ་རྩ་གཉིས། རྩེ་ཆུང་གཉིས། ཐོང་རྩ་སྟེ་གཏར་
རྩ་ཉི་ ཤུ། ལག་པ་ལ་དཔུང་རྩ་གཉིས། དྲུག་མགོ་གཉིས། ལྷང་ཚུ་ གཉིས།
སྣོད་ཁ་གཉིས། རུ་ཐུང་གཉིས། གློ་སྙིང་འདོམ་རྩ་གཉིས། རྐང་པ་ལ་སབ་རྩ་
གཉིས། རྟ་མཐུར་གཉིས། བྱིན་གཞུག་གཉིས། གདོང་རྩ་གཉིས། ལོང་རྩ་
གཉིས། བྱིན་ཀྱོག་གཉིས། ཡོབ་གོང་གཉིས། རྒྱུ་རྩ་གཉིས་ཏེ་གཏར་རྩ་བཅོ་
བརྒྱུད་དོ།། སྦུབས་ལ་ཕོ་བའི་རྭ་གཉིས། ཕོ་མཚན་འགྲམ་རྩ་གཉིས། གཞུག་
ཐུང་ཆུ་རྩྭ་ཚིགས་པ་མཚམས་ནས་འབྲེལ་བ་གཉིས་ཏེ་གསུམ། རྐང་ལག་གཉིས་
ལ་འབྲེལ་བ་བཅུ་སྟེ་བཅུ་དྲུག་གྱེས།
མི་ལ་ཚེ་ཡི་རྩ་ནི་གསུམ་ཡོད་དེ།། གཅིག་ནི་མགོ་ལུས་ཐམས་ཅད་ཁྱབ་
པར་གནས།། གཅིག་ནི་དབུགས་དང་འགྲོགས་ནས་རྒྱུ་བ་སྟེ། གཅིག་ནི་བླ་
དང་འགྲོགས་ནས་འཁྱམས་པ་ཡིན།། ཞེས་པས་བསྟན་ཏེ། མི་ལ་ཚེ་སྲོག་རྟེན་
པར་བྱེད་པའི་རྩ་གསུམ་ཡོད་དེ། དེ་ལ་མགོ་ལུས་ཐམས་ཅད་ཁྱབ་པར་བྱེད་པ་
ནི་སྲོག་རྩའོ།། དབུགས་དང་འགྲོགས་པ་ནི་བལྟ་རྩའོ།། དབུགས་དང་འགྲོགས་
ནས་འཕར་བའོ།། བླ་དང་འགྲོགས་ནས་འཁྱམས་པ་ནི་བླ་ རྩའོ། དེ་ལ་བླ་
གནས་ཐ་མ་རྩའི་མཇུག་བསྡུ་བ་ལ་གཉིས་ཏེ། རྩའི་ངོ་བོ་ལ་ངེས་ཚིག་
དེ་ལ་རྩའི་ངོ་བོ་ནི། རླུང་ཁྲག་རྒྱུ་བའི་བུ་ག་ཕྱི་ནང་ཀུན།། ཞེས་པས་
བསྟན་ཏེ། རླུང་ཁྲག་ཆུ་ རྒྱུ་ བའི་བུ་ག་ལ་ཕྱི་ནང་ཀུན། ཞེས་པས་བསྟན་ཏེ།
རླུང་ཁྲག་ཆུ་རྒྱུ་བའི་བུ་ག་ལ་ཕྱི་ནང་འབྲེལ་བའོ།།



༄༅།འབུམ་ནག
31
རྩའི་ངེས་ཚིག་ནི། འབྲེལ་བྱས་ལུས་ནི་བསྐྱེད་ ཅིང་ གནས་ པ་ དང་།།
སྲོག་གི་རྩ་བ་ཡིན་ཕྱིར་རྩ་ཞེས་བྱ།། ཞེས་པས་བསྟན་ཏེ། ལུས་བསྐྱེད་པར་བྱེད་
པའི་རྩ་བ་གནས་པས་སྲོག་གི་རྩ་བ་ཡིན་པས་རྩ་ཞེས་བྱའོ།། །
གཉན་པ་གནད་ཀྱི་གནས་ལུགས་བསྟན་པ་ལ་ལྔ་སྟེ། གཉན་པ་གནད་ཀྱི་
ངོ་བོ་ མདོར་ བསྟན་ པ། ངེས་ཚིག་རྒྱུ་མཚན་དང༌། རྣམ་ གྲངས་ རྒྱས་ པར་
བཤད་པ། གནད་ཀྱི་གནས་བསྟན་པ་དང་། རབ་འབྲིང་བྱེ་བྲག་བསྟན་པའོ།།
དང་པོ་གནད་ཀྱི་ངོ་བོ་མདོར་བསྟན་པ་ནི། གཉན་པའི་གནད་ལ་ཤ་ཚིལ་རུས་
པ་དང་།། ཆུ་རྒྱུས་དོན་སྣོད་རྩ་ཡི་གནད་དང་བདུན། ཞེས་པས་བསྟན་ཏེ།
ཤའི་གནད་དང་། ཚིལ་གྱི་གནད་དང་། རུས་པ། ཆུ་རྒྱུས། དོན་སྣོད། རྩ་
ཡི་གནད་དང༌། གནད་ཀྱི་ངོ་བོ་གཉིས་པོ་དེའོ། ངེས་ཚིག་ནི། ཤ་གནད་
སྐྲངས་ཤིང་རུས་གནད་ན་ཟུག་ཆེ།། ཆུ་རྒྱུས་གནད་ཀྱིས་ཞུ་བར་བྱེད་པ་ཡིན།།
རྩ་ཚིལ་དོན་སྣོད་གནད་ཀྱིས་སྲོག་འདོར་བྱེད།། འཆི་སྦྱོང་གསོ་བ་དཀའ་ཕྱིར་
གནདཅེས་བྱ།། ཞེས་པས་བསྟན་ཏེ། རབ་འཆི། འབྲིང་སྦྱོང་། ཐ་མ་གསོ་
དཀའ་བར་འགྱུར་བས་གནད་དུ་བཤད་པའོ།།
རྣམ་གྲངས་རྒྱས་པར་བཤད་པ་ནི། ཤ་གནད་བཞི་བཅུ་རྩ་ལྔ་ཚིལ་གནད་
བརྒྱད།། རུས་པའི་གནད་ནི་སུམ་ཅུ་རྩ་གཉིས་ཏེ།། རྒྱུས་གནད་བཅུ་བཞི་དོན་
སྣོད་གནད་བཅུ་གསུམ། རྩ་གནད་བརྒྱ་དང་དགུ་བཅུ་ཐམ་པ་ཡོད།། ཅེས་
པས་བསྟན་ཏེ། དེ་ལ་ ཤའི་གནད་ལ་བཞི་ཅུ་རྩ་ལྔ་ཡོད། ཤ་གནད་འདྲ་བ་
རྣམས། མགོ་ལ་ལྔ། སྡུད་ཤ་གཉིས། རྒྱང་ཤ་གཉིས། ཨོལ་གོང་དང་མིད་པ་
གཉིས་ཏེ་བཅུ་གཅིག བྱང་ཁོག་བཤུལ་ཤ་གཉིས། གཉན་ཤ་གཉིས། འབྲོས་
ཤ་གཉིས། འདར་ ཤ་ གཉིས། ལག་ངར་ གཉིས། ལྟག་ ཤ་ གཉིས། ནུ་ ཤ་
གཉིས། མཆིན་དྲི་གཉིས། རླིག་འབྲས་གཉིས་ཏེ་བཅོ་བརྒྱུད་དོ༎ ཡན་ལག་
ལ་ལུག་ གཞུག་གཉིས། ལག་ངར་གཉིས། གར་ ཤ་ གཉིས། ཤ་ སྒོང་ གཉིས།
རྐང་བར་ སྦལ་ནག་གཉིས། སྒང་ ཤ་ གཉིས། བྱིན་ ཞྭ་ གཉིས། བྱིན་གཞུག་



༄༅འབུམ་ནག་འབུམ་ཆུང་།
གཉིས་ཏེ་བཅུ་དྲུག་གོ། སྤྱིར་བཞི་བཅུ་རྩ་ལྔའོ། ཚིལ་བུའི་གནད་བརྒྱུད་ཡོད་
དེ། རྨེན་བུ་མགོ་སྔོན་གཉིས། སྨུག་པོ་གཉིས། དཀར་པོ་གཉིས། སྦྲུལ་མགོ་
གདེངས་པ་གཉིས་ཏེ་བརྒྱུད་དོ། །
རུས་པའི་གནད་ནི་སུམ་ཅུ་རྩ་གཉིས་ཡོད་དེ། མགོ་ལ་སྡུད་སྒོ་གསུམ།
བསྲུབས་སྟེང་གཉིས། འཕྲེད་ཉལ་གཉིས། མཁུར་ཚོས་གཉིས། མིག་འབོར་
གཉིས། ཟ་འགྲམ་གཉིས། ལྟག་པ་དང་བཅུ་གསུམ་མོ།། བྱང་ཁོག་ལ་སྐལ་
ཚིགས་དང་གཅིག མཇུག་ཐུང་དང་གཉིས། བྲང་རུས་དང་གསུམ༔ ཡན་
ལག་ལ་ཚིགས་ཆེན་བཅུ་གཉིས། ལོང་བུ་གཉིས། སྲེ་ལོང་གཉིས་ཏེ་བཅུ་དྲུག
སྤྱིར་སུམ་ཅུ་ཐམ་པའོ།།
ཆུ་རྒྱུས་ཀྱི་གནད་ལ་བཅུ་བཞི་ཡོད་དེ། ལྟག་ཆུ་གཉིས། བཤུལ་བའི་ཆུ་
ལེབ་གཉིས། གོང་མོ་གཉིས། མཁྲིགུ་མ་གཉིས། སྒྱིད་ཁུང་གཉིས། རྟིང་ཆུ་
གཉིས། ཆུ་བོ་སྦལ་མགོ་གཉིས་ཏེ་བཅུ་བཞིའོ།།
དོན་སྣོད་ལ་གནད་བཅུ་གསུམ་ཡོད་དེ། སྙིང་གི་ནག་པོ། གློ་བའི་བུ།
མཆིན་པའི་མཚོ། མཚེར་པའི་མུ། མཁལ་མའི་འབྲས་བུའོ།། ཕོ་བའི་སྣེམས།
ཁྲག་ལོང་རྒྱུ་མ། གཉེ་མ་སྣང་བའི་རྩ་ཁ་གཞང་ཁ་ནག་པོ། བསམ་སེའུ་བརྒྱད་
དེ་སྤྱིར་བཅུ་གསུམ་མོ།།
རྩ་གནད་བརྒྱ་དང་དགུ་བཅུ་ཐམ་པ་ཡོད་དེ། དེ་ཡང་རླུང་རྩེ་སུམ་ཅུ་རྩ་
གཉིས། ཁྲག་རྩ་བརྒྱད་ཅུ་རྩ་དགུ། རླུང་ཁྲག་འདོམས་པའི་འཕར་རྩ་དྲུག་ཅུ་
རྩ་དགུའོ།། དེ་ལ་འཕར་རྩ་ནི། མགོ་ལ་གཉན་གྱི་རེ་ཐག་བཞི། ཕྱི་ནང་རྒྱུག་
པ་ཚངས་པའི་སྐུད་པ་དང་གཟེར་རྩ་དགུ། ལྟག་རལ་གཉིས། ལྗོན་ཤིང་གཉིས།
ལྟག་རྩ་གཉིས། མགུལ་རྩ་གཉིས། འགྲུམ་རྩ་གཉིས། རྩེ་ནག་གཉིས། རྩེ་
འདྲ་གཉིས། གསེར་གྱི་སྐུད་པ་དང་བཅུ་གསུམ་མོ། བྱང་ཁོག་ལ་སྲོག་རྩ་སྦས་
པའི་རྩ་བརྒྱད། ཕྲ་ཁབ་གཉིས། དངུལ་གྱི་ཐུ་[ འབུ]རུ་གཉིས། མཚན་མའི་
རྩ་གཉིས་ཏེ་བཅོ་ལྔ། ཡན་ལག་འཕར་རྩ་ཉི་ཤུ་རྩ་བཞི་སྟེ། སྤྱིར་དྲུག་ཅུ་རྩ་



༄༅།འབུམ་ནག
33
དགུའོ།། སྙིང་གི་ཁྲག་རྩ་རྩེ་ཆུང་གཉིས་ཏེ། སྣོད་ཁ་གཉིས་གཉིས་ཏེ་བཞི། གློ་
རྩ་ལ་རྩ་ཚིགས་འགྲམས་ནང་ རྒྱུག་ གྲོག་ རྐེད། སྒེ་དོར་ཟགས་ མ་ གཟེར་མགོ་
འབྲེང་[འགྲེང]བུ་ཕྱིར་རྒྱུག བསྣོལ་མ་སྔོན་བུ་ ཁུག་པ་དང་། དུང་འབུད།
དྲུག་འགོ སྒང་རྩ་གཉིས་གཉིས་རྩ་བརྒྱད། མཆིན་པ་ལ་འཇའ་བྱེད་སྨིན་རྩ།
རུས་ཞེན། ཤ་རུ། མོན་རུ། རུ་ཐུང་། ཁ་གཟེར་རྩ་གཉིས། མཆིན་རྩ་སྨད་
གསུམ། རྩ་གཉིས་གཉིས་བཅུ་གཉིས། མཆེར་རྩ་བྱ་རྐང་གཉིས། ཁོ་གཟེར་
གཉིས། རྟ་མཐུར་གཉིས། མཁལ་རྩ་རྩེ་ནག་རུས་ཞེན་རྐྱང་སྟེགས། སྣོད་རྩ་
བྱིན་གཞུག་གཉིས་གཉིས་བཅུ་གཉིས། ཕོ་རྩ་སྦྲུལ་མིག་གཉིས། ཀ་བ་གཉིས།
བོང་རྨེད་དང་ལྔ། མཁྲིས་ རྩ་ གསེར་མདུང༌། ཀ་ བ་ སྐྱ་ རེངས་ བཤལ་ རིང་
གཉིས་གཉིས། རྒྱུ་རྩ་གཅིག ལོང་རྩ་རྒྱུན་རྩ་རྩ་བོ་ཆེ། ལོང་རྩ་དྲུག བསམ་
སེའུ་རྩ་གཉིས། སྣང་རྩེ་ལ་སྲོག་རྩ་སྲིད་རྩ་ཆུ་རྩ་གསུམ། སྤྱིར་བརྒྱད་ཅུ་རྩ་
དགུའོ།། དེ་ལ་རྩ་གནད་དེ་རྣམས་ཀྱི་ནང་ནས་གཏེར་ཁ་གནད་དུ་བཤད་པ་དེ་
རྣམས་ནི། གཏར་དུས་ན་གཏར་རྩ་ཡིན་པ་དང༌། མཚོན་གྱིས་ གནད་དུས་
གནད་དུ་སྨོས་པའོ།། རླུང་རྩ་སོ་གཉིས་ནི། དར་གྱི་དཔྱངས་ཐག་བཅུ་གསུམ་
མདོ་རིས་ལྟར་བྱེད། སྦུ་གུ་ཅན། འཇའ་བྱེད་རཉྩ། ཆུ་རྩ་རྐང་རུ། རུས་རྩ་
གཞུང་རྩ། པིར་མགོ་གཉིས། སུམ་ཅུ་སོ་གཉིས་སོ།། སྤྱིར་དྲིལ་བས་རྩ་གནད་
བརྒྱ་དང་བརྒྱད་ཅུ་ཐམ་པའོ།། དགུ་བཅུ་ཐམ་པ་གནད་ཐམས་ཅད་སྡོམས་ན་
སུམ་བརྒྱ་དང་རྩ་གཉིས་ཡོད།
གནད་ཀྱི་གནས་བསྟན་པ་ནི། མགོ་ལ་རེ་གཉིས་སྐེ་ལ་སོ་གསུམ་དང་།།
དགུ་བཅུ་གོ་ལྔ་བྱང་ཁོག་སྟོད་སྨད་གནས། བརྒྱུ་དང་བཅུ་གཉིས་ཡན་ལག་
བཞི་ལ་གནས།། གནད་ཀྱི་རྣམ་གྲངས་སུམ་བརྒྱ་རྩ་གཉིས་བཤད།། ཅེས་པས་
བསྟན་ཏེ། མགོ་ལ་གནད་རེ་གཉིས་ཡོད་དེ༔ རུས་གནད་བཅུ་གསུམ། ཤ་
གནད་ལྔ། ཀླད་པའི་གནད་དྲུག གཟེར་རྩ་དགུ ཤ་རྩ་བཅུ་དྲུག ཆུ་རྩྭ་བཅུ་
གསུམ་གནས་སོ།། སྐེ་ལ་གནད་སོ་གསུམ་ཡོད། ཤ་གནད་བཞི། ཆུ་གནད་སོ་



34
༄༅fའབུམ་ནག་འབུམ་ཆུང་།
གཉིས། རུས་གནད་གཅིག ཁྲག་རྩ་གཉིས། ཆུ་རྩ་བཅུ་དགུ། འཕར་རྩ་ལྔ་
གནས་སོ།། བྱང་ཁོག་སྟོད་སྨད་ལ་དགུ་བཅུ་གོ་ལྔ་ཡོད་དེ། ཤ་གནད་ལྔ། ཆུ་
རྒྱུས་གནད་གསུམ། ཆུ་རྒྱུས་གཉིས། འཕར་རྩ་དགུ། གློ་རྩ་བཞི། སྙིང་རྩ་
བཞི། མཆིན་ མཚེར་ བསམ་ སེའུ། མཁལ་ རྩ་ བཅུ་གཉིས། ཕོ་ བའི་ རྩེ་ལྔ།
མཁྲིས་རྩ་གཅིག རྒྱུ་རྩ་གཅིག མཁལ་རྩ་བཞི། ལྷང་བའི་རྩ་གསུམ་སྟེ། རྩ་
གནད་དགུ་བཅུ་གོ་ལྔའོ།། དོན་སྣོད་ཀྱི་བཅུ་གསུམ་གནས་སོ།། ཡན་ལག་བཞི་
ལ་བརྒྱ་དང་བཅུ་གཉིས་ཡོད། རྒྱུས་གནད་བཅུ་དྲུག ཤ་གནད་བཅུ། རྩ་
གནད་ལ་འཕར་རྩ་བཞི། སྙིང་རྩ་གཉིས། གློ་རྩ་གཉིས། མཆིན་མཚེར་རྩ་དྲུག
མཁལ་རྩ་བརྒྱུད། མཁྲིས་རྩ་དྲུག ལོང་རྩ་བཞི། ཆུ་རྩ་བཞི་སྟེ་བརྒྱུད་ཅུའོ།།
ཚིལ་གནད་བརྒྱད། རུས་གནད་བཅུ་གཉིས་གནས་སོ།། རབ་འབྲིང་གི་བྱེ་བྲག་
བསྟན་པ་ནི། དེ་ལ་རབ་ཏུ་གཉན་པ་དགུ་བཅུ་དྲུག། ཆོད་ཟིན་སྲོག་འདོར་
མཁས་ ཀྱང་ བཅོས་ སུ་ མེད། འབྲིང༌ དུ་ གཉན་ པ་ བཞི་ བཅུ་ རྩ་ དགུ་ བཤདེ།།
མཁས་པ་ རྣམས་ ཀྱིས་ བཅོས་ སུ་ བཏུབ་པ་ཡིན།། དེ་ ལས་ མང་ བ་ གནད་དུ་
བསྟན་ན་ཡང་།། གཉན་པར་མ་བཤད་ཀུན་གྱིས་གསོ་བར་ནུས།། ཞེས་པས་
བསྟན་ཏེ། གནད་སུམ་བརྒྱ་རྩ་གཉིས། མཆིན་དྲི་གཉིས། རླིག་འབྲས་གཉིས་
ཏེ་དྲུག ཚིལ་བུའི་གནད་བརྒྱད། དོན་སྣོད་གནད་བཅུ་གསུམ། ནུས་པའི་
གནད་མཁར་མཚམས་རྟགས། སྲེ་ལོང་ལོང་བུ་གཉིས་དང་དྲུག་རྩ་གནད་ལ་
གཉིས། མགོ་ལ་སྲོག་རྩ་སྦས་པའི་རྩ་བརྒྱུད། ཚངས་པའི་སྐུད་པ་གཉན་གྱི་རེ་
ཐག་ཕྱི་ནང་རྒྱུགས་པ། རྩེ་འདྲ་རྩེ་ནག་དར་ལེབ་གཉིས། རུས་གནད་སྡུད་སྒོ་
གསུམ། འཕྲེད་ཉལ་གཉིས། བྲང་རུས་གཞུག་ཐུང༌། དཔྱི་དཔུང་པ་པུས་མོ་
དང་བཅུ་གསུམ། རྩ་ གནད་ལ་ སུམ་ མདོ་ རིས་ སུ་རྩ་དྲུག རྩེ་ཆུང་གཉིས།
མཁལ་མའི་རྩ་གནད་སྔོན་བུ་ཁུག་པ། མཁྲིས་རྩ་ལྔ། རྩ་བོ་ཆེ། མཚེར་བའི་རྩ་
ནག་དང༌། རྩ་བཞི་བཅུ་རྩ་དགུ་པོ་སྟེ། འབྲིང་དུ་གཉན་པས་མཁས་པ་རྣམས་
ཀྱིས་བཅོས་ སུ་ ཐུབ་ པར་ བཤད་ དོ།། དེ་ མ་ གཏོགས་ པའི་ ལྷག་ མ་ བརྒྱ་ དོན་



༄༅fའབུམ་ནག
35
བདུན་པོ་དེ་རྣམས་གནད་དུ་བསྟན་ཡང་ཐ་མ་ཡིན་པས། སྨན་པ་ཕལ་གྱིས་
གསོ་བར་ནུས་པར་བཤད་དོ།།
རྒྱུ་ལམ་བུ་གའི་གནས་ལུགས་བསྟན་པ་ལ་དྲུག་ཏེ། བུ་གའི་གྲངས་དང་།
བུ་གའི་ དབྱིབས་ དང་། བུ་ གའི་ ལས་ དང༌། བུ་ ག་ འཁྲུགས་ པའི་ རྒྱུ་ དེང་།
འཁྲུགས་པའི་ངོ་བོ་དང་། མ་འཁྲུགས་པའི་ཡོན་ཏན་ནོ། བུ་གའི་གྲངས་ལ།
རྒྱུ་ལམ་བུ་གའི་གནས་ལུགས་ཕྱི་ནང་གཉིས།། ནང་གི་བུ་ག་སྲོག་ཟུངས་དྲི་མ་
གསུམ།། ཆུ་དང་ཟས་རྒྱུ་བཅུ་གསུམ་གནས་པ་ཡིན།། ཕྱི་ཡི་བུ་ག་མགོར་བདུན་
གསང་བར་གཉིས། བུད་མེད་མངལ་སྒོ་ནུ་མ་གཉིས་ཀྱིས་ལྷག། ཅེས་པས་
བསྟན་ཏེ། ཕྱིའི་བུ་ག་དང་ནང་གི་བུ་ག་གཉིས་སོ།། དེ་ལ་ནང་གི་བུ་ག་ནི།
སྲོག་རྒྱུ་བ་སྲོག་རྩ་དཀར་ནག་ལ་སོགས་པའི་འཕར་རྩ་ཐམས་ཅད་དོ།། ཟུངས་
རྒྱུ་བ་ནི། ཁྲག་རྒྱུ་བའི་བུ་ག་ཁྲག་རྩ་ཐམས་ཅད་དོ།། ཤ་རྒྱུ་བ་དང་། ཚིལ་རྒྱུ་བ་
དང༌། རུས་པ་རྒྱུ་བ་དང་། ཁུ་བ་རྒྱུ་བའི་བུ་ག་དང་བདུན་ནོ།། དྲི་མ་གསུམ་རྒྱུ་
བའི་བུ་ག་རྡུལ་དང་བཤང་བ་དང་གཅིན་རྒྱུ་བའོ།། ཆུ་རྒྱུ་བ་ནི་ཆུ་རྩ་ཐམས་ཅད་
དོ།། ཟས་རྒྱུ་བ་ནི་མིད་པ་ནས་རྒྱུ་མའི་བར་རོ།། དེ་ལྟར་བཅུ་ཙམ་དུ་བཤད་
པའོ༎ ཕྱིའི་བུ་ག་ནི། མགོ་ལ་མིག་གཉིས། རྣ་བ་གཉིས། སྣ་བུག་གཉིས་ཁ་
དང་བདུན་ནོ།། མཚན་མ་ དང་ བཤང་བུག་ གཉིས་ཏེ། དེ་ལ་ བུད་ མེད་ལ་
མངལ་སྒོ་ནུ་ མ་ གཉིས་བུ་ ག་ གསུམ་ ལྷག་ པ་ ཡོད་ དོ།། བུ་ གའི་ དབྱིབས་ནི།
དབྱིབས་ཟླུམ་སྦོམ་དང་ཕྲ་ལ་རིང་འབྲེལ་གྱིས།། ལོ་མའི་རྒྱུབ་ཀྱི་རྩ་ལྟར་གནས་
པའོ།། ཞེས་པས་སྟོན་ཏེ། བུ་གའི་དབྱིབས་ནི་ཟླུམ་པོ་ལ་རྩ་བ་སྦོམ་ཞིང་རྩེ་རིང་
ལ་འབྲེལ་ བར་ གྱེས་སྟེ། དཔེར་ན་ཤིང་ལོ་རྒྱབ་ཀྱི་རྩ་དེ་ལྟ་བུར་གནས་པར་
བཤད་དོ། བུ་གའི་ལས་ནི། དངས་མ་ཉེར་འཕེལ་སྒོ་ནི་བུ་ག་སྟེ།། ཞེས་པས་
བསྟན་ཏེ། ཟས་བཟའ་བ་དང་། ཟོས་པའི་དངས་མ་ལུས་ཟུངས་འཕེལ་བར་
བྱེད་པ་ནི་ནང་གི་བུ་གའི་ལས་ཡིན་པས། ཕྱིའི་བུ་གའི་ལས་ནི་ཀུན་ལ་མངོན་
པར་གསལ་གསུངས་སོ།། བུ་ག་འཁྲུགས་པའི་རྒྱུ་ནི། ཟས་དང་སྤྱོད་ལམ་མི་



འབུམ་ནག་འབུམ་ཆུང་།
36
མཐུན་བསྟེན་པ་ཡིན།། བུ་གའི་རྒྱུ་ལམ་གནོད་པས་ནད་བསྐྱེད་ལ།། ཞེས་པས་
བསྟན་ཏེ། ཟས་དང་སྤྱོད་ལམ་རྣམས་དང་། རླུང་མཁྲིས་བད་ཀན་གསུམ་དང་
མི་མཐུན་པར་བསྟེན་པས་བུ་ག་རྣམས་ཀྱི་རྒྱུ་ལམ་ལ་གནོད་པར་བྱས། ནད་
བསྐྱེད་ཅིང་སློང་བར་བྱེད་པའོ། བུ་ག་འཁྲུབ།ས་པའི་ངོ་བོ་ནི། མང་འབྱུང་
འགགས་དང་གཞན་འགྲོ་འཁྲུགས་པར་བྱེད།། ཅེས་པས་བསྟན་ཏེ༔ སྔར་བུ་
གའི་རྒྱུ་ལམ་གནོད་པར་བྱས་པས། བུ་གུའི་ལམ་ནི་འགགས། བུ་ག་ལ་ལམ་ནི་
མང་དུ་འབྱུང་ཞིང་རྒྱུ། རང་གི་རྒྱུ་ལམ་མ་ཡིན་པར་ལམ་གཞན་དུ་ལོག་པར་
འགྲོ་བས་བུ་གུ་འཁྲུགས་ཞེས་བཤད་དོ། བུ་ག་མ་འཁྲུགས་པའི་ཡོན་ཏན་ནི།
གནོད་མེད་བུ་ག་དག་པས་བདེ་བར་འགྱུར།། ཅེས་པས་བསྟན་ཏེ། ཟས་སྤྱོད་
བུ་གའི་རྒྱུ་ལམ་ལ་གནོད་པ་མེད་ན། བུ་ག་མ་འཁྲུགས་པར་དག་པས་ནད་མེད་
བདེ་བར་འགྱུར་རོ།།
ལེའུ་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་
གི་རྒྱུད་ལས་ལུས་ཀྱི་གནས་ལུགས་བསྟན་པའི་ལེའུ་སྟེ་བཞི་པའོ།། ཞེས་ པས་
བསྟན་ཏོ། །
ལེའུ་ལྔ་པ། ལུས་ཀྱི་མཚན་ཉིད་བསྟན་པ།
ལུས་ཀྱི་མཚན་ཉིད་སྟོན་པ་ལ་གསུམ་སྟེ། སྙན་གསན་དབབ་པ། ལེའུའི་
གཞུང་དང༌། ལེའུའི་མཚན་ནོ།། དང་པོ་སྙན་གསན་དབབ་པ་ནི། དེ་ནས་
དྲང་སྲོང་རིག་པའི་ཡེ་ཤེས་ཀྱིས་འདི་སྐད་ཅེས་གསུངས་སོ།། ཀྱེ་དྲང་སྲོང་ཆེན་
པོ་ཉོན་ཅིག ཅེས་སྙན་གསན་དབབ་ནས། ལེའུའི་གཞུང་བཤད་པ་ལ་གཉིས་
ཏེ། མདོར་བསྟན་པ་དང་རྒྱས་པར་བཤད་པ་འོ།།
མདོར་བསྟན་པ་ལ་གཉིས་ཏེ། ལུས་ཀྱི་མཚན་ཉིད་དབྱེ་བ་དང་། ལུས་
ཀྱི་ངོ་བོ་ངེས་ཚིག་གཏན་ལ་ཕབ་པའོ།། དང་པོ་ལུས་ཀྱི་མཚན་ཉིད་དབྱེ་བ་ནི།



ཉྩའབུམ་ནག
37 །
ལུསཀྱི་མཚན་ཉིད་རྣམ་པ་གཉིས་ཡིན་ཏེ། གནོད་བྱ་ཁམས་དང་གནོད་བྱེད་
ཉེས་པའོ།། ཞེས་པས་བསྟན་ཏེ། ལུས་ཀྱི་མཚན་ཉིད་ལ་གཉིས་ཏེ། གནོད་བྱ་
ཁམས་ཀྱི་དབྱེ་བ་དང༌། གནོད་བྱེད་ཉེས་པའི་མཚན་ཉིད་གཉིས་སོ། ལུས་ཀྱི་
ངོ་བོ་ངེས་ཚིག་བསྟན་པ་ནི། ནད་དང་ལུས་ཟུངས་དྲི་མ་རྣམ་གསུམ་པོ།། ཕན་
ཚུན་གཅིག་ལ་གཅིག་རྟེན་རག་ལུས་པས།། ཆགས་གནས་འཇིག་པའི་རྩ་བ་ཡིན་
ཕྱིར་ལུས།། ཞེས་པས་བསྟན་ཏེ། ལུས་ཀྱི་ངོ་བོ་ནི་ནད་ལུས་ཟུངས་དྲི་མ་གསུམ་
ལྡན་ནོ།། ལུས་ཀྱི་ངེས་ཚིག་ནི་ནད་དང་ལུས་ ཟུངས་ དྲི་ མ་ རྣམ་ པ་ གསུམ།
གཅིག་ལ་གཅིག་རྟེན་གཅིག་ལ་རག་ལུས་པའི་ཕྱིར་ལུས་ཞེས་བྱའོ།། དེ་ལྟར་
ལུས་ཟུངས་དྲི་མ་གསུམ་པོ་དེ་ལུས་ཆགས་པ་དང་གནས་པ་དང་འཇིག་པ་གསུམ་
ཀའི་རྩ་བ་ཡིན་པས་ན། ལུས་ཀྱི་ངོ་བོ་མཚན་ཉིད་ཡིན་པར་བཤད་དོ། །
རྒྱས་པར་ བཤད་ན། མཚན་ཉིད་ལ་དབྱེ་ བ་ གཉིས་ཡོད་ པའི་ དང་ པོ་
གནོད་བྱ་ཁམས་ཀྱི་མཚན་ཉིད་བསྟན་པ་ལ་ཡང་མདོར་རྒྱས་གཉིས། མདོར་
བསྟན་པ་ནི། དང་པོ་གནོད་བྱ་ཁམས་ལ་དབྱེ་བ་ལས། མེ་དྲོད་འགྱུར་ཚུལ་
འབྲས་བུ་རྫོགས་དུས་སོ།། ཞེས་ པས་བསྟན་ཏེ། གནོད་བྱའི་དབྱེ་བ་དང་།
ལས་དང་། མེ་དྲོད་དང་། གྱུར་ཚུལ་དང་། འབྲས་བུ་རྫོགས་དུས་དང་ལྔའོ། །
དེ་ལ་དང་པོ་གནོད་བྱའི་དབྱེ་བ་ནི། གནོད་བྱ་དབྱེ་བ་ཟུངས་དང་དྲི་མ་
གཉིས།། ལུས་ཟུངས་དངས་མ་ཁྲག་དང་ཤ་དང་ཚིལ། རུས་པ་རྐང་མར་ཁུ་བ་
བདུན་དུ་བཤད།། ཅེས་པས་བསྟན་ཏེ། གནོད་བྱ་ལ་དབྱེ་ན་ལུས་ཟུངས་དྲི་མ་
གཉིས་སོ།། དེ་ལ་ལུས་ནི་དངས་མ་དང༌། ཁྲག་དང་། ཤོ་དང་། ཚིལ་དང་།
རུས་པ་དང་། རྐང་མར་དང་། ཁུ་བ་དང་བདུན་ནོ།། དྲི་མ་ནི་བཤོང་བ་དང་
གཅིན་དང་། རྔུལ་དང་གསུམ་སྟེ་བཅུའོ།། སོགས་པའི་སྒྲ་ནི་དེ་གསུམ་གྱིས་
གཙོ་བོ་བྱེད་པའི་དྲི་མ་ཕྲ་མོ་བདུན་ཡོད་པས་ཁུངས་དུ་གཏོགས་པའོ།། དེ་ལྟར་
བཅུ་བོ་དེ་ལས་གནོད་བྱ་ཞེས་བྱ་ན༔ ཉེས་པ་གསུམ་གྱིས་གནོད་པར་བྱ་བའི་
ཡུལ་ཡིན་ཕྱིར་གནོད་བྱ་ཞེས་བྱ་བ་དེ་ལ་མིང་ཁམས་སུ་བཏགས་པས་ཁམས་ཏེ།



38
འབུམ་ནག་འབུམ་ཆུང་།
ཁམས་བདེ་མ་བདེ་ཟེར་བས་ཏེ། དེ་རྣམས་ཀྱི་ལས་ནི། དེ་ལས་དངས་མ་
གནོད་བྱ་འཕེལ་བར་བྱེད།། ཁྲག་གིས་བརླན་ཞིང་སྲོག་འཚོ་ཤ་ཡིས་གཡོག།
ཚིལ་གྱིས་སྣུམ་དང་རུས་པས་བརྟན་པར་བྱེད།། རྐང་གིས་བཅུད་འགྱུར་ཁུ་བས་
མངལ་འཛིན་བྱེད།། བཤང་གཅི་བརྟན་འདུལ་འབྱིན་པར་བྱེད་པ་སྟེ།། རྔུལ་
གྱིས་པགས་པ་མཉེན་ཅིང་བ་སྤུ་བརྟན།། ཅེས་པས་བསྟན་ཏེ། དངས་ མས་
གནོད་བྱ་ཐམས་ཅད་འཕེལ་བར་བྱེད། ཁྲག་གིས་རླན་དང་སྲོག་རྣམས་འཚོ་
བར་བྱེད། ཤ་ ཡིས་རུས་ པ་ གཡོགས་པར་ བྱེད། ཚིལ་ གྱིས་སྣུམ་ པར་ བྱེད།
རུས་པས་བརྟན་པའི་ཁྲི་བྱེད། རྐང་གིས་བཅུད་བྱེད། ཁུ་བས་མངའ་་འཛིན་
པའི་ས་བོན་བྱེད། བཤང་པས་ལུས་རྟེན་པའི་སྟོབས་བྱེད། གཅིན་གྱིས་ཟས་
འདྲུལ་བར་བྱེད། རྡུལ་གྱིས་པགས་པ་མཉེན་པ་དང་། བ་སྤུ་བརྟན་པར་བྱེད་
པའོ། །
མེ་དྲོད་བསྟན་པ་ལ་གཉིས་ཏེ། མེ་དྲོད་ཀྱི་མཚན་ཉིད་བསྟན་པ་དང་།
དེས་ཁ་ཟས་འཇུ་བའི་ཚུལ་ལོ།། མེ་དྲོད་ཀྱི་མཚན་ཉིད་ལ་ལྔ་སྟེ། མེ་དྲོད་ཀྱི་ངོ་
བོ་དང་ལས་དང་ཡོན་ཏན་དང་། མེ་དྲོད་བསྲུང་ ཐབས་དང་བསྲུངས་པའི་
དགོས་པའོ།། མེ་དྲོད་ཀྱི་ངོ་བོ་ནི། མེ་དྲོད་ཅེས་བྱ་འཇུ་བའི་གཞི་ཡིན་ཏེ།།
འཇུ་བར་བྱེད་པའི་མཁྲིས་པ་དེ་ལ་བཤད།། ནད་དང་ལུས་ཟུངས་དྲི་མ་ཀུན་གྱི་
དྲོད།། ཅེས་པས་སྟོན་ཏེ། དེ་ཡང་མེ་དྲོད་ཅེས་བྱ་གང་ལ་བྱ་ན། ཟས་འཇུ་
བར་བྱེད་པའི་གཞི་མ་ལ་བྱ་སྟེ། མིག་གིས་ངོས་བཟུང་ནས་འཇུ་བར་བྱེད་པའི་
མཁྲིས་པ་འཇུ་བྱེད་ཅེས་པ་མེ་དྲོད་ཡིན་པར་བཤད་དོ།། མཁྲིས་པ་འཇུ་བྱེད་དེ་
ནད་དང་ལུས་ཟུངས་དྲི་མ་ཐམས་ཅད་ཀྱི་དྲོད་བྱེད་པས་ཏེ། མདོར་ན་ལུས་ཀྱི་
དྲོད་ཅེས་བྱའོ།།
མེ་དྲོད་ཀྱི་ལས་ནི། དེ་ཡིས་ནད་མེད་བརྩོན་དང་གཟི་མདངས་དང་།
ཚེ་དང་ལུས་ཟུངས་མེ་དྲོད་སྟོབས་འཕེལ་བྱེད།། ཞུ་ནས་སྒོར་འཇུག་ཟས་ལམ་
སྒོ་གཏན་ཡིན།། དེ་སྟོབས་ལྡན་ན་ཞུ་ནས་ཐུར་འགྲོ་ཏེ།། སྟོབས་ཞན་ཁ་ཟས་མ་



༄༅fའབུམ་ནག
39
R ཀE
སྨིན་ཉིད་ཕྱིར་འབྱུང༌། ཞེས་པས་བསྟན་ཏེ། མེ་དྲོད་དེ་ནད་མེད་པར་གནས་
པ་དང་བྱ་བ་ལ་བརྩོན་པ་དང༌། གཟི་མདངས་འཕེལ་བ་དང་། ཚེ་འཕེལ་བ་
དང༌། ལུས་ཟུངས་བདུན་རང་རང་གིས་འཇུ་ཞིང་དངས་སྙིགས་འབྱེད་པའི་མེ་
དྲོད་ཅེས་བྱ་བ་དང་། སྟོབས་འཕེལ་བར་བྱེད་པ་སྟེ་མ་ཞུ་བའི་གནས་ཕོ་བ་ནས།
ཞུ་བའི་གནས་རྒྱུ་མར་འགྲོ་ཞིང་འཇུ་བའི་ལམ། ཕོ་བའི་ཟངས་ཚག་གིས་མགོ་
དེའི་སྒོ་གཏན་ཏེ་ལྡན་པ་ལྟ་བུ་ཡིན་ནོ།། དེ་ཅི་ཡི་ཕྱིར་ན། མེ་དྲོད་སྟོབས་དང་
ལྡན་ནའང་། ཟས་ཞུ་བར་མ་བྱས་པར་ཐུར་དུ་མི་གཏོང་ལ། ཞུ་བར་བྱས་ནས་
ཐུར་དུ་རྒྱུ་མར་འགྲོ་ལ། མེ་དྲོད་སྟོབས་ཆུང་ན་ཁ་ཟས་མ་སྨིན་པ་སྟེ་མ་ཞུ་བར་
ཕྱིར་འབྱུང་བར་འགྱུར་བས་སྒོ་བསྲུངས་པ་ལྟ་བུའོ།།
མེ་དྲོད་ཀྱི་ཡོན་ཏན་ནི། མེ་དྲོད་དེ་ནི་ཟས་གང་ལུས་ཟུངས་མདངས།།
སྟོབས་རྒྱུས་འཕེལ་བར་བྱེད་པའི་རྒྱུ་ཡིན་ཏེ། ཞེས་པས་སྟོན་ཏེ། མེ་དྲོད་དེའི་
ཡོན་ཏན་ནི། ཟས་ཟོས་པ་རྣམས་ལུས་ཟུངས་བྱ་དང༌། མདངས་སྟོབས་རྒྱས་
ཤིང་འཕེལ་བར་བྱེད་པའི་རྒྱུ་ཡིན་ཏེ། མེ་དྲོད་ཆེ་ན་ཟས་སྐོམ་ཞུ་བས་དངས་མ་
རྒྱས དངས་མ་རྒྱས་པས་ཁྲག་ལ་སོགས་པའི་དངས་མ་རྒྱས། དེ་རྒྱས་པས་
མདངས་སྟོབས་རྒྱས་པའི་ཡོན་ཏན་ཡོད།
མེ་དྲོད་བསྲུངས་ཐབས་ནི། མ་ཞུ་མདངས་སོགས་རྒྱས་པར་མི་འགྱུར་
ཕྱིར།། ཟས་སྐོམ་སྤྱོད་ལམ་ཡང་ལ་དྲོ་བ་ཡིས།། འབད་དེ་མེ་དྲོད་བསྲུང་བར་
གནས་གྱུར་ན།། ལུས་ཀྱི་སྟོབས་དང་ཚེ་ནི་གནས་པར་འགྱུར།། ཅེས་ པས་
བསྟན་ཏེ། མེ་དྲོད་བསྲུང་དགོས་པའི་ཕྱིར་ན་ཟས་མ་ཞུ་ན་དངས་མ་འགྲིབ་
པས། ཁྲག་ལ་སོགས་པའི་ལུས་ཟུངས་ཕྱི་མ་རྣམས་འགྲིབ། དེ་རྣམས་འགྲིབ་
པས་ མདངས་ སྟོབས་ འགྲིབ་ སྟེ་ རྒྱས་ པར་ མི་ འགྱུར་ བར་ འདུག་ པའི་ ཕྱིར་
བསྲུངས་དགོས་པའོ།། ཇི་ལྟར་བསྲུང་ན་ཁ་ཟས་ཡང་ལ་དྲོ་བ་སྟེ་འཇུ་སླ་བ་དྲོད་
ཆེ་བ་དང༌། དེ་བཞིན་དུ་སྤྱོད་ལམ་ཡང་ལ་དྲོ་སྟེ། འཁྱག་པ་དང་གོས་ལ་སོགས་
དྲོ་བ་དང་དུགས་བྱ་བ་ལ་སོགས་པའི་ཟས་དྲོད་རན་པར་ཟ་ཞིང་། ཚད་པའི་



4}
gའབུམ་ནག་འབུམ་ཆུང་།
ནད་བྱུང་ནའང་། བསིལ་བཅོས་བྱེད་ན་ མེ་ དྲོད་གཟབ་སྟེ། མ་ཉམས་པར་
འབད་ནས་བསྲུང་བར་བྱ་སྟེ། དེ་ལྟར་བྱས་པས་མེ་དྲོད་མ་ཤོར་བར་ཚད་དུ་
གནས་པར་འགྱུར། དགོས་པ་ཅི་ཡོད་ཅེ་ན། བསྲུང་བའི་དགོས་པ་ནི་ལུས་ཀྱི་
སྟོབས་དང་ཚེ་ནི་གནས་པར་འགྱུར།། ཅེས་པས་བསྟན་ཏོ།། མེ་དྲོད་དེ་ཡིས་ཁ་
ཟས་འཇུ་བའི་ཚུལ་ནི། སྤྱི་དང་ཁྱད་པར་གྱི་འཇུ་ཚུལ་དང༌། ཞུ་བའི་ཡོན་ཏན་
ནོ།།
སྤྱིའི་འཇུ་ཚུལ་ནི། མེ་དྲོད་དེ་ཡིས་ཁ་ཟས་འཇུ་ཚུལ་ནི།། ཟས་སྐོམ་སྲོག་
གི་རླུང་གིས་ལྟོ་བར་བཅུག། སྐོམ་གྱིས་བཤིག་ཅིང་སྣུམ་གྱིས་མཉེན་པར་བྱེད།།
མེ་མཉམ་རླུང་གིས་མཁྲིས་པ་འཇུ་བྱེད་བུས།། ཕོ་བའི་གནས་སུ་སྨན་ལྟར་སྐོལ་
བར་བྱེད།། ཅེས་པས་བསྟན་ཏེ། སྲོག་འཛིན་ པའི་ རླུང་གིས་ཟས་སྐོམ་མིད་
ནས་ལྟོ་བར་བཅུག་པ་ལ། སྐོམ་འཐུང་པས་ཟས་འདྲིལ་བ་སྐྱོ་མར་བཤིག སྣུམ་
ཟོས་པའི་ལུས་ཀྱི་སྣུམ་གྱིས་མཉེན་པར་བྱས་ཏེ། ཕོ་བ་ལ་ཁོག་མ་བྱས། མེ་དང་
མཉམ་པའི་རླུང་གིས་སྦུད་པ་བྱས་ཏེ། སྨན་མར་ཚོད་པ་ལྟར་སྐོལ་བར་བྱེད་
པའོ།།
ཁྱད་པར་གྱི་འཇུ་ཚུལ་ནི། དང་པོ་རོ་དྲུག་ཟས་སྐོམ་གང་ཟོས་པ།། བད་
ཀན་མྱག་བྱེད་དག་གིས་མྱག་པར་བྱེད།། རོ་མངར་ལྦུ་བ་ཅན་འགྱུར་བད་ཀན་
བསྐྱེད།། བར་དུ་མཁྲིས་པ་འཇུ་བྱེད་ཀྱིས་བཞུས་པས།། རྣམ་པར་ཚ་བས་རོ་
སྐྱུར་མཁྲིས་པ་བསྐྱེད།། ཐ་མར་མེ་མཉམ་རླུང་གིས་དངས་སྙིགས་འབྱེད།། ཁ་
བར་གྱུར་ཏེ་དེ་ཡིས་རླུང་བསྐྱེད་འགྱུར།། ཅེས་པས་བསྟན་ཏེ། དང་པོ་ཟས་ལྕི་
ན་རོ་དྲུག་གི་ཟས་སྐོམ་གང་ཟོས་པ་དེ་བད་ཀན་མྱག་བྱེད་ཀྱིས་མྱུག་པར་བྱེད་དེ།
སྨན་མར་སྐོལ་ཚེ་སྐྱོ་ཚ་ཙམ་དུ་སྐྱོ་འདུར་དུ་སོང་ནས་དཔེ་ལྟར་མྱུག་པར་བྱེད་པ་
དེ་ཡི་དུས་ན། རོ་མངར་བར་འགྱུར། ལྦུ་བ་ཅན་གྱིས་འགྱུར་བས་བད་ཀན་
བསྐྱེད་པར་བྱེད། ཟས་ཟོས་མ་ཐོག་བད་ཀན་གྱི་དུས་སོ།: བར་དུ་སྨན་མར་
ལྟེམས་ཀྱི་ཞུ་ན་དེ་ལྟར་མཁྲིས་པ་འཇུ་བྱེད་ཟས་སྐོམ་ཞུ་ནས་ནུས་པ་རྣམ་པར་ཚ་



༄༅།འབུམ་ནག
བ་རོ་སྐྱུར་བར་འགྱུར་ཏེ། མཁྲིས་པ་བསྐྱེད་པས་ཁ་ཟས་ཞུ་ནས་སུ་མཁྲིས་པའི་
དུས་སོ།། ཐ་མར་སྨན་མར་དེ་དང་། རྩིགས་ཤག་ཏེ་ཁ་ཕྱེ་བས། དེ་ལྟར་ཟས་
སྐོམ་ཞུ་བས། རླུང་མེ་མཉམ་གྱིས་དངས་སྙིགས་སུ་ཤག་ཕྱེ་བའི་དུས་སུ། རོ་ཁ་
བར་འགྱུར་བས། རླུང་བསྐྱེད་པར་བྱེད་པས་ཞུ་རྗེས་རླུང་གི་དུས་སོ།།
ཞུ་བའི་ཡོན་ཏན་ནི། འབྱུང་བ་ལྔ་ལྡན་ཟས་ཀྱི་ཡོན་ཏན་གྱིས།། ལུས་ཀྱི་
འབྱུང་བ་ལྔ་པོ་རྒྱས་པར་བྱེད།། ཅེས་པས་བསྟན་ཏེ་ས་ཤས་ཆེ་བ་ས་ཡི་ཡོན་ཏན་
ནུས་པ་དང་ལྡན་པའི་ཟས་ཀྱིས་ཤ་རུས་རྒྱུས་པར་བྱེད། དེ་བཞིན་དུ་ཆུ་ཡིས་
ཁྲག མེ་ཡིས་དྲོད། རླུང་གིས་ དབུགས་རྒྱས་པར་བྱེད། ནམ་མཁས་བུ་ག་
རྣམས་ཕྱེད་པའོ།།
ལྔ་པ་[བཞི་བ]གནོད་བྱའི་གྱུར་ཚུལ་བཞི་སྟེ། དངས་སྙིགས་ཀྱི་གྱུར་ཚུལ་
དང༌། ལུས་ཟུངས་ཀྱི་གྱུར་ཚུལ་དང་། དྲི་མའི་གྱུར་ཚུལ་དང༌། མདངས་ཀྱི་
གྱུར་ཚུལ་ལམ་མཚན་ཉིད་བསྟན་པའོ།། དང་པོ་དངས་སྙིགས་ཀྱི་གྱུར་ཚུལ་ནི།
འགྱུར་ཚུལ་ཞུ་རྗེས་དྭངས་སྙིགས་བྱེ་བ་ལས།། སྙིགས་མ་རྒྱུ་མར་སྐ་སླ་གཉིས་སུ་
བྱེ། སྐ་བ་བཤང་འགྱུར་སླ་བ་གཅིན་དུ་འགྱུར།། ཅེས་པས་བསྟན་ཏེ། དེ་ལྟར་
ཟས་སྐོམ་མེ་དྲོད་ཀྱི་བཞུས་ནས་ལུས་ཟུངས་དང་དྲི་མར་གྱུར་ཚུལ་ནི། དང་པོ་
རླུང་གིས་དྭངས་སྙིགས་གཉིས་སུ་ཕྱེས་ནས། སྙིགས་མ་དེ་ཞུ་བའི་གནས་སུ་འགྲོ།
རྒྱུ་མར་དྭངས་སྙིགས་གཉིས་སུ་ཕྱེས་ནས། དངས་མ་དྲི་ཆུར་འགྲོ། སྙིགས་མ་
བཤང་བར་གྱུར་བའོ།།
དེ་ཡང་ལུས་ཟུངས་ཀྱི་གྱུར་ཚུལ་ནི། དངས་མ་ལུས་ཟུངས་རང་རང་མེ་
དྲོད་ཀྱིས།། སྨིན་པར་གྱུར་ཏེ་དངས་མ་ཕོ་བ་ནས།། དངས་མ་ལེན་པའི་རྩ་
དགུར་མཆིན་ལམ་བརྒྱུད།། མཆིན་པའི་གནས་སུ་ཁྲག་འགྱུར་ཁྲག་ལས་ཤ། ཤ་
ལས་ཚིལ་འགྱུར་ཚིལ་ལས་རུས་པར་འགྱུར།། རུས་ལས་རྐང་འགྱུར་རྐང་ལས་ཁུ་
བར་འགྱུར།། ཅེས་པས་བསྟན་ཏེ་དྲི་མའི་གྱུར་ཚུལ་ནི། དེ་རྣམས་སྙིགས་མ་ཕོ་
བའི་བད་ཀན་དང་།། སྣོད་མཁྲིས་བུ་གའི་དྲི་མ་ཞག་དང་ནི།། སོ་སེན་བ་སྤུ་



42
gའབུམ་ནག་འབུམ་ཆུང་།
བཤང་སྣུམ་མངལ་འཛིན་ཡིན།། ཞེས་པས་བསྟན་ཏེ། དེ་ཉིད་སྡེབས་ཏེ་བཤད་
ནོ། དངས་མ་དེ་ལུས་ཟུངས་བདུན་གྱི་རང་རང་གི་དྲོད་ཀྱིས་སྨིན་པར་འགྱུར་
ཏེ། དངས་མ་ཟས་ཀྱི་དངས་མ་སྟེ། ཕོ་བ་ནས་མཆིན་པའི་བར་དུ། དངས་མ་
ལེན་པའི་རྩ་མིག་དགུ་ཡོད་པ་དེར་འགྲོ་སྐད། དངས་མའི་བུ་ག་དེར་དངས་མ་
དྲོད་ཀྱིས་སྨིན་པར་བྱས་ པ་ལ་དྭངས་སྙིགས་གཉིས་སུ་ཕྱེས་ནས་དངས་མ་དེ་
མཆིན་པའི་གནས་སུ་ཁྲག་ཏུ་འགྱུར་རོ།། དངས་མའི་སྙིགས་མ་དེ། ཕོ་བར་
ལོག་ནས་བད་ཀན་དུ་འགྲོ་སྐད། མཆིན་པར་ཁྲག་གི་མེ་དྲོད་ཀྱིས་སྨིན་པར་
བྱས་ལ་ཁྲག་ལ་དྭངས་སྙིགས་གཉིས་སུ་ཕྱེ་ནས། ཁྲག་གི་དངས་མ་ཤར་འགྱུར།
སྙིགས་མ་སྣོད་ཀྱི་མཁྲིས་པར་གྱུར་ནས། མཁྲིས་པ་ལ་དྭངས་སྙིགས་གཉིས་སུ་
ཕྱེས་ནས། མཁྲིས་པའི་དངས་མ་ཆུ་སེར་དུ་འགྱུར་རོ། སྙིགས་མ་ཆུའི་ཀུ་ཡར་
འགྱུར་སྐད། ཤ་རྒྱུ་བའི་བུ་གར་ཤའི་དྲོད་ཀྱིས་སྨིན་པར་བྱས་ལ། ཤ་ལ་དྭངས་
སྙིགས་གཉིས་སུ་ཕྱེས་ནས། ཤ་ཡི་དངས་མ་ཚིལ་དུ་འགྱུར་སྐད། སྙིགས་མ་
མིག་སྐྱག་རྣ་སྤབས་བ་སྤུའི་བུ་གའི་དྲེག་པར་འགྱུར་རོ།། ཚིལ་གྱི་བུ་གར་ཚིལ་གྱི་
མེ་དྲོད་ཀྱིས་སྨིན་པར་བྱས་པ་ལ། དྭངས་སྙིགས་གཉིས་སུ་ཕྱེས་ནས། ཚིལ་གྱི་
དངས་མ་རུས་པར་འགྱུར། སྙིགས་མ་ཞག་ཏུ་འགྱུར་རོ།། རུས་པའི་བུ་གར་
རུས་པའི་མེ་དྲོད་ཀྱིས་སྨིན་པར་བྱས་པ་ལ། དྭངས་སྙིགས་གཉིས་སུ་ཕྱེས་ནས།
རུས་པའི་དངས་མ་རྐང་མར་དུ་འགྱུར་ཏེ། རྐང་ལ་ཡང་རྐང་ཞུན་ལྟ་བུ་དང་ལྷ་
བ་དང་། ཀླད་པའོ།། ཀླད་པའི་དངས་མ་རྒྱུངས་པ་དང་སྙིགས་མ་སྣབས་སོ།།
རུས་པའི་སྙིགས་མ་སོ་དང་སེན་མོར་འགྱུར། རྐང་གི་བུ་གར་རྐང་གི་མེ་དྲོད་
ཀྱིས་སྨིན་པར་བྱས་པ་ལ། དྭངས་སྙིགས་གཉིས་སུ་ཕྱེས་ནས། རྐང་གི་དངས་
མ་ཁུ་བར་འགྱུར་རོ། སྙིགས་མ་བ་སྤུའི་སྒོ་རུ་སྣུམ་པ་སྟེ། བཤང་བའི་སྣུམ་དེ་
ཡིན་སྐད། ཁུ་བཅུད་ཀྱི་བུ་གར་ཁུ་བཅུད་ཀྱི་མེ་དྲོད་ཀྱིས་སྨིན་པར་བྱས་ནས།
དྭངས་སྙིགས་གཉིས་སུ་ཕྱེས་ནས་ཁུ་བའི་དངས་མ་མདངས་སུ་འགྲོ། སྙིགས་མ་
ས་བོན་དཀར་དམར་དུ་འགྲོ་སྐད། ལུས་ཟུངས་བདུན་གའི་དྲི་མ་ནི་རྡུལ་ཡིན་



༄༅ཐོའབུམ་ནག
མདངས་ཀྱི་གྱུར་ཚུལ་ལམ་མཚན་ཉིད་བསྟན་པ་ནི། ལུས་ཟུངས་ཁུ་བའི་
མཐར་ཕྱིན་མདངས་མཆོག་སྟེ།། སྙིང་ལ་གནས་ཤིང་ལུས་ཀུན་ཁྱབ་པ་དང་།།
ཚེ་གནས་གཟི་མདངས་བཀྲག་དང་ལྡན་པར་བྱེད།། ཅེས་པས་བསྟན་ཏེ།
ཐ་མ་འབྲས་བུ་རྫོགས་པའི་དུས་ནི། དེ་དག་འབྲས་བུ་རྫོགས་དུས་ཟས་
ཟོས་པའི།། དངས་མ་ཁུ་བར་འགྱུར་དུས་ཞག་དྲུག་སྟེ། རོ་ཙ་ལ་སོགས་འཕྲལ་
དུ་ཁུ་བ་སྐྱེད།། སྨན་རྣམས་ཕལ་ཆེར་ཞག་གཅིག་ལས་བྱེད་འགྱུར།། ཅེས་པས་
བསྟན་ཏེ་འབྱུང་བ་ལྔ་ལྡན་གྱི་ཟས་ཟོས་པའི་དངས་མ་ཁུ་བར་འགྱུར་བའི་བར་
ལ། ཞག་དྲུག་ཏུ་འབྲས་བུ་རྫོགས་ཏེ། ཞག་གཅིག་ལ་དངས་མ་ཁྲག་ཏུ་འགྱུར།
གཉིས་པ་ཤ གསུམ་པ་ཚིལ། བཞི་པ་རུས་པ། ལྔ་པ་རྐང༌། དྲུག་པ་ཁུ་བར་
འགྱུར་བར་བཤད་དོ།། རོ་ཙའི་ སྨན་ གྱིས་ འཕྲལ་ དུ་ ཡང་ ཁུ་ བ་ བསྐྱེད་ནུས།
ནད་སྟེང་དུ་གཏོང་བའི་སྨན་རྣམས་ཀྱིས་ཞག་གཅིག་ལ་ཕན་ཞེས་བཤད་དོ། །
ལུས་ཀྱི་མཚན་ཉིད་གཉིས་པ། གནོད་བྱེད་ཉེས་པའི་མཚན་ཉིད་ལ་
མདོར་རྒྱས་གཉིས། མདོར་བསྟན་པ་ནི། གནོད་བྱེད་ཉེས་པ་བརྒྱད་དེ་དབྱེ་བ་
དང་།། མངལ་དུ་གྲུབ་ཚུལ་རང་བཞིན་མེ་དྲོད་དང་། ལྟེ་བ་གནས་དང་ལས་
དངམཚན་ཉིད་དོ།། ཞེས་པས་བསྟན་ཏེ། གནོད་བྱེད་ཉེས་པ་ཅེས་པ་ལུས་
ཟུངས་དང༌། དྲི་མ་ལ་གནོད་པས་གནོད་བྱེད་ཅེས་བྱ། འཕེལ་ཟད་དུ་གྱུར་
ནས་ཉེས་ཆེར་བྱེད་པས་ན་ཉེས་པ་ཞེས་སོགས་དང༌། དེ་ལ་ཡང་སྤྱི་དོན་བརྒྱུད་
དེ། ཉེས་པའི་དབྱེ་བ་དང་། མངལ་དུ་གྱུར་ཚུལ་དང་། རང་བཞིན་དུ་གྱུར་
ཚུལ་དང་མེ་དྲོད་དུ་གྱུར་ཚུལ་དང་། ལྟོ་བའི་གྱུར་ཚུལ་དང་གནས་དང་ལས་
དང༌། མཚན་ཉིད་དང་བརྒྱུད་ཀྱིས་བསྟན་ནོ། །
དང་པོ་ཉེས་པའི་དབྱེ་བ་ལ་མདོར་ རྒྱུས་གཉིས། མདོར་བསྟན་པ་ནི།
དབྱེ་བ་རླུང་དང་མཁྲིས་པ་བད་ཀན་གསུམ། རྒྱུ་དང་ངོ་བོ་དཔེ་དང་འབྲས་བུ་
དང་། གཉེན་པོའི་སྒོ་ནས་གྲངས་དང་གོ་རིམ་གྲུབ།། རྣམ་པར་མ་གྱུར་ལུས་



44
༄༅།འབུམ་ནག་འབུམ་ཆུང་།
གནས་གྱུར་པས་འཛོམས།། ཞེས་པས་བསྟན་ཏེ། ཉེས་པས་དབྱེ་ན་རླུང་མཁྲིས་
བད་ཀན་གསུམ་ཡིན་ཏེ། གསུམ་ཡིན་པ་ཅིའི་ཕྱིར་ན། གྲངས་གསུམ་དུ་ངེས་
པ་ཞེས་བྱ་སྟེ། དེ་ཡང་ཇི་ལྟར་ངེས་ན། རྒྱུའི་སྒོ་ནས་གྲངས་ངེས་པ་ཡོད། ངོ་
བོའི་སྒོ་ནས་གྲངས་ངེས་པ་ཡོད། དཔེའི་སྒོ་ནས་གྲངས་ངེས་པ་ཡོད། འབྲས་
བུའི་སྒོ་ནས་གྲངས་ངེས་པ་ཡོད། གཉེན་པོའི་སྒོ་ནས་གྲངས་ངེས་པ་ཡོད་དོ།།
དེ་ལ་རྒྱུའི་སྒོ་ནས་གྲངས་ངེས་པ་ལ་གསུམ་སྟེ། ཉོན་མོངས་པ་བརྒྱད་ཁྲི་བཞི་
སྟོང་ཡང་རྩ་བ་དུག་གསུམ་ལ་འདུས་པས། འདོད་ཆགས་ལས་རླུང༌། ཞེ་སྡང་
ལས་མཁྲིས་པ་བསྐྱེད། གཏི་མུག་ལས་བད་ཀན་བསྐྱེད་དེ་རྒྱུ་དུག་གསུམ་ལས་
མེད་པའི་ཕྱིར་རོ། ངོ་བོའི་སྒོ་ནས་ཀྱང་གྲངས་ངེས་པ་ལ་གསུམ་ཏེ། རླུང་གི་
མཚན་ཉིད་དྲུག་དང་ལྡན་ཡང་ཁྱད་པར་དུ་གྲང་ཞིང་གཡོ། མཁྲིས་པའི་མཚན་
ཉིད་བདུན་དང་ལྡན་ཡང་ཁྱད་པར་དུ་ཚ་ཞིང་རྣོ། བད་ཀན་གྱི་མཚན་ཉིད་
བདུན་དང་ལྡན་ཡང་ཁྱད་ པར་དུ་ལྕི་ལ་ བསིལ་བས། དེ་གསུམ་ངོ་བོ་གཅིག་
འོག་ཏུ་གཅིག་མི་འདུ་སྟེ། རླུང་གྲང་བ་དང་མཁྲིས་པ་ཚ་བ་གཉིས་མི་མཐུན།
བད་ཀན་ལྕི་བ་དང་རླུང་གཡོ་བ་གཉིས་མི་མཐུན་པའི་ཕྱིར་རོ།། དཔེའི་སྒོ་ནས་
གྲངས་གསུམ་དུ་ངེས་ཏེ། བད་མཁྲིས་གཉིས་དགྲ་ཟིན་ལྟ་བུ། རླུང་སྒང་ཉལ་
ལྟ་བུའོ།། འབྲས་བུའི་སྒོ་ནས་གྲངས་ངེས་པ་ལ་གསུམ་སྟེ། མཁྲིས་པའི་འབྲས་
བུ་ཚ་བའི་ནད་དེ། མཁྲིས་པ་ལས་མ་སྐྱེས་པའི་ཚ་བ་མི་སྲིད། བད་ཀན་གྱི་
འབྲས་བུ་གྲུང་བའི་ནད་དེ། བད་ཀན་ལས་མ་སྐྱེས་པའི་གྲང་བ་མི་སྲིད༔ རླུང་
ནི་ཚ་ གྲུང་གཉིས་ཀའི་ལས་མ་གཏོགས་པའི་ ཕྱིར། རླུང་མི་འབྱུང་བའི་ ཕྱིར་
གསུམ་དུ་གྲངས་ངེས་ཏེ། གཉེན་པོའི་སྒོ་ནས་ཀྱང་ གྲངས་གསུམ་དུ་ངེས་ཏེ།
ཚ་བ་ ལ་ བསིལ། གྲུང་ བ་ ལ་ དྲོད། རླུང་ ལ་ སྣུམ་ གྱིས་ འ ཇོམས་ པའི་ ཕྱིར།
གཞན་ཡང་གནས་སྟེང་འོག་བར་གསུམ་དུ་ངེས་པ་དང༌། དུས་ཚ་གྲང་ཆར་
གསུམ་དུ་ངེས་པ་གསུམ། ཉིན་ཞག་གསུམ། ཟས་ཟོས་གསུམ་དུ་ངེས་པའི་ཕྱིར་
རོ།། གྲངས་གསུམ་དུ་ངེས་པ་ཡོད་དེ། གོ་རིམ་གསུམ་དུ་ངེས་པ་ཡོད་དམ་མེད་
.
ir
ir
ir



༄༅།འབུམ་ནག
ཅེས་ན། གོ་རིམ་སྟོབས་ཆེ་ཆུང་དང་གྲངས་མང་ཉུང་གིས་ངེས་པ་སྟེ། དེ་ལ་
རླུང་གིས་ནད་ཀུན་འཁྲུག་པའི་རྒྱུ།། སྣ་འདྲེན་མཇུག་སྡུད་འཐོར་དང་ཁྱབ་པར་
བྱེད།། རང་རྒྱུད་གདུག་ཅིང་ནད་མང་རྩུབ་པའི་ཕྱིར།། ཐོག་མར་རླུང་གི་
བཅོས་ཐབས་བཤད་པར་བྱ།། ཞེས་པས་བསྟན་ཏེ། རླུང་གི་ནད་དེས་ཚ་གྲང་
གཉིས་ཀ་འཁྲུག་པར་བྱེད་པས་སྟོབས་ཆེ། མཁྲིས་པ་ལྔ་དང་སྡོངས། བད་ཀན་
ལྔ་དང་སྡོངས། རླུང་ལྔ་དང་འཐབ་པའི་ཕྱིར་ནད་སྣ་མང་བས་དང་པོར་སྨོས་
སོ།། མཁྲིས་པ་དེ་རླུང་བས་སྟོབས་ཆུང་ལ་ནད་སྡུག་ཅིང་སྲོག་ལ་མྱུར་དུ་རྒོལ་
བས་སྟོབས་འབྲིང་། མཁྲིས་པ་ལྔ་པོ་སྟེ་བད་ཀན་དང་སྡོངས་ནས་མི་འཐབ་
པས་རླུང་ལས་ནད་ཉུང་བས་ཕྱིར་བར་དུ་སྨོས་སོ།། བད་ཀན་ལྔ་པོ་སྡོངས་ཟླ་
གཅིག་མེད་ན་འཐབས་མེད་པས་ནད་ཉུང་ནད་འཇམ་པས་སྟོབས་ཆུང་བའི་
ཕྱིར་ཐ་མོར་སྨོས་སོ།། རླུང་མཁྲིས་བད་ཀན་གསུམ་པོ་སྟེ་ལུས་ཀྱི་ངོ་བོ་ཡིན་པའི་
ཕྱིར་རྣམ་པར་མ་གྱུར་ན་ལུས་གནས་པར་བྱེད་ལ། ནད་མ་ཡིན་པའི་ཕྱིར་རྣམ་
པར་གྱུར་པས་ལུས་འཇོམས་པར་བྱེད་པའོ།།
དབྱེ་བ་རྒྱས་པར་བཤད་པ་ལ་ཡང་གསུམ་སྟེ། རླུང་ལ་དབྱེ་ན་སྲོག་འཛིན་
གྱེན་རྒྱུ་དང༌། ཁྱབ་བྱེད་མེ་མཉམ་ཐུར་སེལ་རྣམ་པ་ལྔ།། མཁྲིས་པའི་དབྱེ་བ་
འཇུ་བྱེད་མདངས་སྒྱུར་དང་། སྒྲུབ་བྱེད་མཐོང་བྱེད་མདོག་གསལ་རྣམ་པ་ལྔ།།
བདཀན་དབྱེ་བ་རྟེན་བྱེད་མྱག་བྱེད་དང༌།། མྱོང་བྱེད་ཚིམ་བྱེད་འབྱོར་བྱེད་
རྣམ་པ་ལྔ།། ཞེས་པས་བསྟན་ཏེ། རླུང་ལྔ་ནི་རྩ་བའི་རླུང་ལྔའོ།། མཁྲིས་པ་ལ་
ཡང་ལྔ་ནི། རྩ་བའི་མཁྲིས་པ་ལྔའོ།། བད་ཀན་ལ་ཡང་ལྔ་སྟེ། རྩ་བའི་བད་
ཀན་ལྔའོ།།
གཉིས་པ་མངལ་དུ་གནས་པའི་ཚུལ་ནི། དེ་ཉིད་མངལ་དུ་གྲུབ་པའི་ཚུལ་
བསྟན་པ།། སྐྱེ་བའི་དང་པོ་ཁུ་བ་ཁྲག་ལ་གནས།། དཔེར་ན་དུག་ཅན་སྲིན་བུས་
དུག་སྐྱེད་མཚུངས།། ཞེས་པས་བསྟན་ཏེ། དེ་ལ་ལུས་ཟུངས་དྲི་མ་དང་གསུམ་
ཏེ། ཆགས་གནས་འཇིག་གསུམ་གྱི་རྩ་བ་ཡིན། ནད་རླུང་མཁྲིས་བད་ཀན་



46
༄༅འབུམ་ནག་འབུམ་ཆུང་།
གསུམ་པོ་དེ་ཉིད་དང་པོ་མངལ་དུ་ཇི་ལྟར་ཆགས་ཞེ་ན། སྐྱེ་བ་ལེན་པའི་དང་པོ་
ཕ་མའི་ཁུ་ཁྲག་ལ་གནས་མངལ་དུ་ཆགས་པའོ། འོ་ན་རླུང་མཁྲིས་བད་ཀན་
གསུམ་པོ་དེ་གནོད་བྱེད་ཉེས་པར་འདུག་པས་མངལ་འཇིག་སྟེ་མི་ཆགས་པར་
རིགས་སོ་ཞེ་ན། འོན་ཀྱང་ལུས་ཀྱི་རྩ་བ་ཡིན་པས་ཆགས་ པའི་རྩ་བ་བྱེད་དེ།
དཔེར་ན་ཤིང་དུག་ཅན་གྱི་སྲིན་བུ་འདྲ་སྟེ། དུག་སྟེ་སྲོག་ཆགས་ལ་གནོད་ཀྱང་། །
དུག་ཤིང་ལས་སྐྱེས་པའི་སྲིན་བུ་དང་པོ་ཆགས་པ་དང་གནས་པའི་རྩ་བ་ཡང་
བྱེད་ལ། ཐ་མ་འཆི་བའི་རྩ་བ་བྱེད་པ་དང་མཚུངས་སོ། །
རང་བཞིན་དུ་གྱུར་ཚུལ་བསྟན་པ་ནི། ཁུ་ཁྲག་མངལ་གནས་ཟས་དང་
སྤྱོད་ལམ་གྱིས།། ཉེས་པ་ལྷག་གྱུར་རང་བཞིན་བདུན་དུ་འགྱུར། རླུང་ཆུང་
མཁྲིས་པ་འབྲིང་ལ་བད་ཀན་ཚེ།། འདུས་པ་མཆོག་ཡིན་ལྡན་གསུམ་བར་མར་
འགྱུར།། ཉེས་པས་བསྟན་ཏེ། དེ་ལ་རླུང་མཁྲིས་བད་ཀན་གྱི་དབང་གིས་རང་
བཞིན་ཞེས་པ་མིའི་རིགས་བདུན་དུ་འགྱུར་ཏེ། དེ་ཡང་ཇི་ལྟར་འགྱུར་ན། ཁུ་
ཁྲག་ལ་རླུང་མཁྲིས་བད་ཀན་ཤས་ཆེ་ཆུང་དང་། མངལ་ན་གནས་པའི་དུས་ན་
མའི་ཟས་དང་སྤྱོད་ལམ་གྱིས་རླུང་མཁྲིས་བད་ཀན་ཤས་ཆེ་ཆུང་འབྱུང་བ་ཡིན་ཏེ།
རླུང་ཤས་ཆེ་བར་གྱུར་ན་རང་བཞིན་ཆུང་པ་སྟེ་རླུང་གི་མིར་འགྱུར། མཁྲིས་
ཤས་ཆེ་ན་རང་བཞིན་འབྲིང་པོ་སྟེ་མཁྲིས་པའི་མིར་འགྱུར། བད་ཀན་ཤས་ཆེ་
ན་རང་བཞིན་ཆེན་པོ་སྟེ་བད་ཀན་གྱི་མིར་འགྱུར། ཉེས་པ་གསུམ་ཆ་མཉམ་ན་
ལུས་དེ་རང་བཞིན་མཆོག་ ཏུ་འགྱུར། ལྡན་པའི་ རང་བཞིན་གསུམ་བར་མར་
འགྱུར་སྟེ། རླུང་མཁྲིས་ཤས་ཆེ་ན་རླུང་གི་མི་ལས་ཆེ་བ། མཁྲིས་པའི་མི་ལས་
ཆུང་བ། རླུང་མཁྲིས་གཉིས་ཀྱི་བར་མར་འགྱུར་བ་ཏེ། དེ་ཉིད་དུ་བད་མཁྲིས་
ཤས་ཆེ་ན་བད་མཁྲིས་གཉིས་ཀྱི་བར་མར་འགྱུར། བད་རླུང་གཉིས་ཤས་ཆེ་ན་
བད་རླུང་གི་བར་མར་འགྱུར་བ་སྟེ། དེ་ལྟར་རང་བཞིན་བདུན་པོའི་མཚན་ཉིད་
ནི། ལུས་ཀྱི་དབྱེ་བའི་གནས་སྐབས་སུ་གསལ་ལོ།།
མེ་དྲོད་ འགྱུར་ ཚུལ་ ནི༑ དེ་བཞིན་ ཕོ་བའི་མེ་དྲོད་ བཞིར་འགྱུར་ཏེ།



༄༅འབུམ་ནག
47
རླུང་གིས་མི་སྙོམས་མཁྲིས་པས་རྣོ་བ་དང་།། བད་ཀན་ཆུང་ལ་འདུས་པས་
མཉམ་པར་འགྱུར།། ཅེས་པས་བསྟན་ཏེ། རླུང་མཁྲིས་བད་ཀན་གསུམ་གྱི་རང་
བཞིན་བདུན་དུ་འགྱུར་ཏེ། དེ་བཞིན་མེ་དྲོད་ཀྱང་བཞིར་འགྱུར་ཏེ། ལྟོ་བ་
ཡང་གསུམ་དུ་འགྱུར་བའོ།། དེ་ཡང་རླུང་གི་རང་བཞིན་ཅན་ལ་རླུང་ཆེ་བའི་
དུས་ན་མེ་དྲོད་མི་སྙོམས་ཏེ། རིས་ཆེ་རེས་ཆུང་བའོ།། མཁྲིས་པའི་མེ་དྲོད་རྣོ་
བས་ཆེར་འགྱུར་བའོ།། ཟས་འཇུ་དཀའ་བ་ཡང་མྱུར་དུ་འཇུ་བའོ།། བད་ཀན་
གྱི་མེ་དྲོད་ཆུང་བར་འགྱུར་ཏེ། འཇུ་སླ་བ་ཟོས་ཀྱང་དུས་སུ་མི་འཇུ་བའོ།། ཉེས་
པ་གསུམ་ཆ་མཉམ་ན་མེ་དྲོད་ཀྱང་ཆེ་ཆུང་མཉམ་པའོ།། རན་པར་འགྱུར་བས་
ཆེ་བ་དང་འཇུ་དཀའ་བ་རྣམས་དུས་སུ་འཇུ། ཆུང་བ་དང་འཇུ་སླ་བ་རྣམས་
མྱུར་དུ་འཇུ་བའོ།།
ལྟོ་བར་གྱུར་ཚུལ་ནི། ལྟོ་བ་རླུང་གིས་སྲ་ལ་མཁྲིས་པ་སྙི།། བད་ཀན་གྱིས་
ནི་ལྟོ་བ་བར་མར་གྱུར།། ཅེས་པས་བསྟན་ཏེ། རླུང་ཤས་ཆེ་ན་ལྟོ་བ་སྲ་བར་
འགྱུར་ཏེ། བཤལ་སྨན་རྣོན་པོས་ཕུག་པ་དཀའ་བར་འགྱུར་རོ། མཁྲིས་ཤས་
ཆེ་ན་ལྟོ་བ་སྙི་བར་འགྱུར་ཏེ། ཆང་ངམ་ཞོ་ཁ་ཆུ་ལྟ་བུས་ཀྱང་འཁྲུ་ནུས་པའོ།།
བད་ཀན་ཤས་ཆེ་ན་ལྟོ་བ་བར་མར་འགྱུར་ཏེ། སྨན་རྟུལ་ན་མི་ཕིགས་པས་རྣོ་ན་
དྲག་པར་འགྱུར་རོ།།
གནས་ས་ནི། གནས་ས་ལུས་ཁྱབ་གྱུར་ཀྱང་སྙིང་ཁ་དང་།། ལྟེ་བའི་འོག་
བར་སྟེང་ན་མས་རིམ་གནས། ཞེས་པས་བསྟན་ཏེ། ཉེས་པ་གསུམ་གྱི་གནས་
ནི༑ སྤྱིར་ལུས་ཀུན་ལ་ཁྱབ་པར་གྱུར་ཀྱང་། ཁྱད་པར་གཞི་ཆེར་གནས་ས་ནི།
སྙིང་ག་དང་ལྟེ་བ་གཉིས་ཀྱི་ལུས་སྟོད་སྨད་བར་གསུམ་དུ་བསྐྱེད་པའི་རླུང་མཁྲིས་
བད་ཀན་གསུམ། ཡས་ཀྱི་གོ་རིམ་ལྟར་ཁྱབ་ཏེ། ལྟེ་བ་མན་ཆད་རླུང་གནས།
ལྟེ་བ་དང་སྙིང་ཁའི་བར་ མཁྲིས་ པ་གནས། སྙིང་ཁ་ ཡན་ ཆད་ བད་ ཀན་གྱི་
གནས་སོ།།
ཉེས་པའི་ལས་ནི་སྤྱིའི་ལས་དང༌། ཁྱད་པར་གྱི་ལས་སོ།། དེ་ལ་སྤྱིའི་ལས་



48
༄༅འབུམ་ནག་འབུམ་ཆུང་།
ལ་གསུམ་རླུང་གི་ལས་དང༌། མཁྲིས་པའི་ལས་དང༌། བད་ཀན་གྱི་ལས་སོ།།
དེ་ལ་ རླུང་ གི་ ལས་ ནི། ཉེས་པའི་ ལས་ ནི་ རླུང་ གིས་དབུགས་ འབྱིན་རྔུབ།།
བསྐྱོད་དང་ལས་སྤྱོད་ཤུགས་འབྱིན་གནོད་བྱ་རྒྱུ། དབང་པོ་གསལ་དང་ལུས་
རྗེས་འཛིན་པར་བྱེད།། ཅེས་པས་བསྟན་ཏེ། རླུང་གི་དབུགས་འབྱིན་རྔུབ་པ་
དང་། འགུལ་བསྐྱོད་ལ་སྤྱོད་པ་དང༌། ཤུགས་འབྱིན་པ་དང༌། ལུས་ཟུངས་
དང་དྲི་མ་རྣམས་ལེགས་པར་རྒྱུ་ཞིང་སྨིན་པ་དང་། དབང་པོ་གསལ་བ་དང་
ལུས་རྗེས་སུ་འཛིན་པ་དང་སྲ་བར་བྱེད་པའོ། །
མཁྲིས་པའི་ལས་ནི། མཁྲིས་ལས་བཀྲེས་སྐོམ་ཟས་ལེན་འཇུ་བ་དང་།།
ལུས་དྲོད་མདངས་གསལ་སྙིང་ དཔའ་བློ་ལྡན་བྱེད།། ཅེས་ པས་ བསྟན་ ཏེ།
མཁྲིས་པས་བཀྲེས་པ་དང་སྐོམ་པ་དང་། ཟས་ལེན་ཅིང་འཇུ་བ་དང་། ལུས་
དྲོད་མདངས་གསལ་བ་དང་། སྙིང་དཔའ་བློ་དང་ལྡན་པར་བྱེད་པའོ།།
བད་ཀན་གྱི་ལས་ནི། བད་ཀན་ལུས་དང་བློ་བརྟན་གཉིད་ལོག་དང་།།
ཚིགས་འབྲེལ་བཟོད་ཅིང་ལུས་འཇམ་སྣུམ་པར་བྱེད།། ཅེས་ པས་ བསྟན་ཏེ།
བད་ཀན་གྱིས་ལུས་བརྟན་པ་དང་། བློ་བརྟན་པ་དང་། གཉིད་ལོག་པ་དང་།
ཚིགས་ཐམས་ཅད་འབྲེལ་བ་ དང༌། བཟོད་བསྲན་ཆེ་བ་ དང་། འཇམ་ཞིང་
སྣུམ་པར་བྱེད་པའོ།།
ཁྱད་པར་གྱི་ལས་ལ། རླུང་ལྔའི་ལས་དང་། མཁྲིས་པ་ལྔའི་ལས་དང་།
བད་ཀན་ལྔའི་ལས་དང་བཅོ་ལྔའོ།། དེའང་རླུང་ལྔ་བོ་དེ་གནས་པའི་ས་རྒྱུ་བའི་
ལམ་བྱེད་པའི་ལས་གསུམ་གྱིས་སྟོན་ཏེ། དེའང་ཇི་སྐད་བཤད་ན། ཁྱད་པར་
སྲོག་འཛིན་རླུང་ནི་སྤྱི་བོར་གནས། གྲེ་བ་བྲང་གཞུང་རྒྱུ་ཞིང་ཟས་སྐོམ་མིད།།
དབུགསརྔུབ་མཆིལ་མདོར་སྦྲིད་པ་སྒྲེག་པ་འབྱིན། བློ་དང་དབང་པོ་གསལ་
ཞིང་སེམས་འཛིན་བྱེད།། ཅེས་པས་བཤད་དེ། སྲོག་འཛིན་པའི་རླུང་དེ་སྤྱི་བོ་
ན་གནས། རྒྱུ་བའི་ལམ་ནི་གྲེ་བ་དང་བྲང་དུ་རྒྱུ། ལས་ནི་ཟས་སྐོམ་མིད་པ་
དང་། དབུགས་རྔུབ་པ་དང༌། མཆིལ་མ་འདོར་བ་དང་། སྦྲིད་པ་དང་སྒྲེགས་



འབུམ་ནག
པ་འབྱིན་པ་དང༌། བློ་གསལ་བ་དང༌། དབང་པོ་གསལ་ཞིང་སེམས་ཀྱི་འཛིན་
པ་གསལ་བར་བྱེད། གྱེན་དུ་རྒྱུ་བའི་རླུང་ནི་བྲང་ལ་གནས།། སྣ་ལྕེ་ལྐོག་མར་རྒྱུ་
ཞིང་ཚིག་འབྱིན་ལ།། སྟོབས་མདངས་ཁ་དོག་འབད་རྩོལ་དྲན་གསལ་བྱེད།།
ཅེས་པས་བསྟན་ཏེ། གྱེན་དུ་རྒྱུ་བའི་རླུང་གནས་ས་བྲང་ན་གནས། རྒྱུ་བའི་
ལམ་སྣ་ལྕེ་དང་ལྐོག་ མར་ རྒྱུ། ལས་ནི་ཚིག་འབྱིན་ པ་ དང་། སྟོབས་བསྐྱེད་
མདངས་གསལ་དྲན་པ་གསལ་བར་བྱེད། ཁྱབ་བྱེད་རླུང་ནི་སྙིང་ལ་གནས་པ་
སྟེ།། ལུས་ཀུན་ཁྱབ་པར་རྒྱུ་ཞིང་འདེགས་འཇོག་འགྲོ། བརྐྱང་བསྐུམ་འབྱེད་
འཛུམབྱ་བ་ཕལ་རག་ལུས།། ཅེས་པས་བསྟན་ཏེ། ཁྱབ་བྱེད་རླུང་སྙིང་ཁ་ན་
གནས། རྒྱུ་ བའི་ ལམ་ ལུས་ ཀུན་ ཁྱབ་ པར་ རྒྱུ། བྱེད་ པའི་ ལས་ ནི་ རྐང་ པ་
འདེགས་པ་དང་འཇོག་པ་དང་། རྐང་ལག་རྣམས་བརྐྱང་བསྐུམ་དང༌། བུ་ག་
རྣམས་འབྱེད་པ་འཛུམ་པ་དང་། ལུས་ཀྱི་བྱ་བ་ཕལ་ཆེར་རག་ལུས་ཤིང་བྱེད་དོ།།
མེ་དང་མཉམ་པའི་རླུང་ནི་ཕོ་བར་གནས།། ནང་རོལ་[ཁྲོལ]ཀུན་ཏུ་རྒྱུ་ཞིང་ཁ་
ཟས་འཇུ།། དྭངས་སྙིགས་འབྱེད་ཅིང་གནོད་བྱ་སྨིན་པར་བྱེད།། ཅེས་ པས་
བསྟན་ཏེ། མེ་མཉམ་རླུང་ནི་ཕོ་བའི་ཟངས་ཚགས་ལ་གནས། རྒྱུ་བའི་ལམ་ནི་
ནང་རོལ་[ ཁྲོལ ]ཀུན་ཏུ་རྒྱུ་ཞིང་བྱེད་པའི་ལས་ནི་ཁ་ཟས་འཇུ་བ་དང༌། དྭངས་
སྙིགས་འབྱེད་པ་དང༌། ལུས་ཟུངས་བདུན་སྨིན་པར་བྱེད་པའོ།། ཐུར་དུ་སེལ་
བའི་རླུང་ནི་གཞང་ལ་གནས།། ལོང་དང་ལྒང་བ་གསང་བ་བརླ་ནང་རྒྱུ།། ཁུ་
ཁྲག་བཤང་གཅི་མངལ་ནང་འབྱིན་སྡོམ་བྱེད།། ཅེས་པས་བསྟན་ཏེ། ཐུར་སེལ་
གྱི་རླུང་ནི་གནས་ས་གཞང་ལ་གནས། རྒྱུ་བའི་ལམ་ལོང་ཁ་དང་སྣང་བ་དང་།
གསང་བ་བརླའི་ནང་དུ་རྒྱུ། བྱེད་པའི་ལས་ཁུ་ཁྲག་འབྱིན་སྡོམ་དང་། བཤང་
གཅི་འབྱིན་ སྡོམ་ དང་། མངལ་ནང་ གནས་ པ་ རྣམས་ འབྱིན་ སྡོམ་ བྱེད་དོ།།
མཁྲིས་པ་ལྔ་པོ་ལ། རྟེན་པའི་གནས་དང་བྱེད་པའི་ལས་གཉིས་ཏེ། འཇུ་བྱེད་
ཞུ་དང་མ་ཞུའི་བར་ན་གནས།། ཟས་འཇུ་དྭངས་སྙིགས་འབྱེད་ཅིང་ལུས་དྲོད་
དང་། ལྷག་མ་བཞི་ཡི་གྲོགས་དང་སྟོབས་སྐྱེད་བྱེད།། ཅེས་ པས་ བསྟན་ ཏེ།



༄༅ཎའབུམ་ནག་འབུམ་ཆུང་།
མཁྲིས་པ་འཇུ་བྱེད་གནས་ཞུ་དང་མ་ཞུའི་བར་ཕོ་བའི་ཟངས་ཚགས་ཀྱི་འོག་རྒྱུ་
མའི་འོག་ལྟེ་བའི་ཐད་ཀ་ན་གནས། བྱེད་པའི་ལས་ཁ་ཟས་འཇུ་ཞིང་ དྭངས་
སྙིགས་འབྱེད་པ་དང་། ལུས་དྲོད་སྐྱེད། མཁྲིས་པ་མདོག་སྒྱུར་ལ་སོགས་པའི་
ལྷག་མ་བཞི་པོའི་རྟེན་བྱེད་བྱས། སྟོབས་སྐྱེད་པའི་གྲོགས་བྱེད་པའོ།། མཁྲིས་
པ་མདངས་སྒྱུར་མཆིན་པར་གནས་པ་སྟེ།། དངས་མ་ལ་སོགས་ཁ་དོག་མ་ལུས་
གྱུར།། ཅེས་པས་བསྟན་ཏེ། མཁྲིས་པ་མདངས་སྒྱུར་གནས་ནི་མཆིན་པ་ལ་
གནས། ལས་ནི་དངས་མ་སོ་སོར་བསྒྱུར། ཁྲག་དམར་པོར་བསྒྱུར་བ་ལ་སོགས་
གནོད་བྱ་བཅུའི་ ཁ་དོག་བསྒྱུར་ བར་བྱེད་དོ།། མཁྲིས་པ་སྒྲུབ་བྱེད་སྙིང་ལ་
གནས་པ་སྟེ།། ཡིད་གཞུངས་ང་རྒྱལ་བློ་དང་འདོད་པ་སྒྲུབ། ཅེས་པས་བསྟན་
ཏེ། མཁྲིས་པ་སྒྲུབ་བྱེད་སྙིང་ལ་གནས་ཏེ། ལས་ཡིད་གཞུངས་པར་བྱེད། ང་
རྒྱལ་བསྐྱེད༔ བློ་དང་འདོད་ པ་སྒྲུབ་པར་བྱེད་ པའོ།། མཐོང་བྱེད་མིག་ལ་
གནས་ནས་གཟུགས་མཐོང་བྱེད།། ཅེས་པས་བསྟན་ཏེ། མཁྲིས་པ་མཐོང་བྱེད་
ནི་མིག་ལ་གནས། ལས་གཟུགས་མཐོང་བར་བྱེད་དོ།། མདོག་གསལ་པགས་
གནས་པགས་མདོག་གསལ་བར་བྱེད།། ཅེས་པས་བསྟན་ཏེ། མཁྲིས་པ་མདོག་
གསལ་པགས་པ་ལ་གནས། ལས་པགས་མདོག་གསལ་བར་བྱེད་པའོ། བད་
ཀན་ལྔ་ལའང་། གནས་དང་ལས་ གཉིས་ཏེ། བད་ཀན་རྟེན་བྱེད་བྲང་ལ་
གནས་པ་སྟེ།། ལྷག་མ་རྣམས་ཀྱི་རྟེན་དང་ཆུ་ལས་བྱེད།། ཅེས་པས་བསྟན་ཏེ།
བད་ཀན་རྟེན་བྱེད་བྲང་ལ་གནས་ནས། མྱག་བྱེད་ལ་སོགས་ལྷག་མ་རྣམས་ཀྱི་
རྟེན་བྱེད་ཅིང༌། ཆུའི་ལས་ལུས་ཀྱི་རླནུ་རྣམས་དང་བསིལ་བར་བྱེད་དོ།། བད་
ཀན་མྱག་བྱེད་མ་ཞུ་བ་ལ་གནས།། ཟས་སྐོམ་མྱུག་ཅིང་འདུལ་བར་བྱེད་པ་ཡིན།།
ཞེས་པས། བད་ཀན་མྱག་བྱེད་མ་ཞུ་བའི་ཕོ་བ་ལ་གནས། ལས་ཟས་སྐོམ་མྱག་
པོར་བྱེད་ པའོ།། བད་ཀན་མྱོང་བྱེད་ལྕེར་གནས་རོ་ཚོར་བྱེད། ཅེས་ པས་
བསྟན་ཏེ། བད་ཀན་མྱོང་བྱེད་ལྕེ་ལ་གནས་ནས་རོ་མྱོང་བར་བྱེད་པའོ།། ཚིམ་
བྱེད་མགོར་གནས་དབང་པོ་ཚིམ་པར་བྱེད།། ཅེས་པས་བསྟན་ཏེ། བད་ཀན་



འབུམ་ནག
51
ཚིམ་བྱེད་མགོ་ལ་གནས། བྱེད་ལས་དབང་པོ་ལྔ་པོ་ཡུལ་གྱིས་ཚིམ་པར་བྱེད་དོ།།
བད་ཀན་འབྱོར་བྱེད་ཚིགས་མིག་ཀུན་ལ་གནས།། ཚིགས་རྣམས་འབྱོར་ཞིང་
བརྐྱང་བསྐུམ་བྱེད་པ་ཡིན་ཞེས་པས་བསྟན་ཏེ། བད་ཀན་འབྱོར་བྱེད་ནི་ཚིགས་
མིག་ཀུན་ ལ་ གནས། ལས་ཚིགས་མིག་ཀུན་འབྱོར་བར་བྱེད་པའོ།། བརྐྱང་
བསྐུམ་ལ་སོགས་མཉེན་པར་བྱེད་པའོ།།
ཐ་མ་ཉེས་པའི་མཚན་ཉིད་བསྟན་པ་ནི། མདོར་རྒྱས་གཉིས་ལས། དང་
པོ་མདོར་བསྟན་པ་ནི། ཉེས་པའི་མཚན་ཉིད་རླུང་མཁྲིས་བད་ཀན་ གསུམ༎
ཞེས་པས་བསྟན་ཏེ། རླུང་གི་མཚན་ཉིད་དང་། མཁྲིས་པའི་མཚན་ཉིད་དང་།
བད་ཀན་གྱི་མཚན་ཉིད་དང་གསུམ་མོ།། དེ་ལ་རྒྱས་པར་བཤད་ན་རླུང་གི་
མཚན་ཉིད་རྩུབ་ཅིང་ཡང་བ་དང་། གྲང་ཞིང་ཕྲ་ལ་སྲ་ཞིང་གཡོ་བ་ཡིན།
ཞེས་པས་བསྟན་ཏེ། དེ་ལ་རླུང་གི་མཚན་ཉིད་དྲུག་སྟེ། རྩུབ་པ་དང་། ཡང་བ་
དང༌། གྲང་བ་དང༌། ཕྲ་བ་དང་། སྲ་བ་དང་གཡོ་བའོ། དེ་ལ་རྩུབ་པ་ནི།
རང་རྒྱུད་གདུག་ཅིང་རྩུབ་པས། ནད་དྲག་ལ་བཟོད་དཀའ་སྟེ། དཔེར་ན་མི་
ཐུ་པོ་[བོ]ལྟ་བུའོ།། དེ་དུས་ནད་རྟགས་ཇི་ལྟར་ཡོང་ན། ལྕེ་རྩུབ། པགས་པ་
རྩུབ། ཁྲག་རྩུབ། གོས་འཇམ་པོ་གྱོན་ཡང་རྩེ་ཡེར་འབྱུང་བའོ།། ཡང་བ་ནི་
རང་རྒྱུད་ཡང་བར་གནས་པས། གཉེན་པོའི་ཁ་ནས་ཡང་བ་སྟེ། ནད་རྟགས་
ཇི་ལྟ་བུ་འབྱུང་ན། ལུས་དང་ཤེས་པ་ཡང་། བྱུགས་དུགས་རང་ཙམ་གྱིས་ཞི་
ནུས་པའོ།། གྲང་བ་ནི་བསིལ་བ་ཙམ་མ་ཡིན་ཏེ། ངོ་བོ་ལ་དྲོད་མེད་པར་གནས་
པའོ།། དེའི་རྟགས་ནི་གྲང་ཤུམ་བྱེད། ཟས་སྤྱོད་དྲོ་བ་ལ་སྲེད་པ་འབྱུང་སྟེ། སུ་
བ་ནི་མི་འདྲུལ་ཞིང་ཕུག་དཀའ་བ་སྟེ། དེའི་ནད་རྟགས་སྐྱུངས་པ་རྣག་ཏུ་མི་
འདོད། ཚ་བ་སྨིན་པ་དཀའ། ལྟོ་བ་སྲ་བས་སྦྱོངས་མི་ཐེབས་སོ།། ཕྲ་བ་ནི་
རྫས་སུ་མ་གྲུབ་པས་ཕྱིར། བུ་ག་ཕྲ་མོ་ཀུན་ལ་འཇུག་ནུས་པ་སྟེ། ནད་རྟགས་སུ་
སྐྲ་དང་བ་སྤུ་ལངས་ཤིང་། སོ་དང་སེན་མོ་ཡན་ཆད་བེར་གྱིས་ན་བའོ།། གཡོ་



52
༄༅།འབུམ་ནག་འབུམ་ཆུང་།
བ་ནི་གཅིག་ཏུ་མི་བརྟན་པས། འཕོ་འགྱུར་ཆེ་བ་སྟེ། དེའི་རྟགས་ སུ་ སེམས་
འཕྱོ། འགྲོ་སྙིང་འདོད། ཁ་སླེ། ནད་འཕེལ་འགྲིབ་འཕོ་འགྱུར་ཆེ། སྟོང་
སྐྱུགས་འོང་། རྩ་ལྷོད་པ་དང་གཡོ་བར་བྱེད་པའོ།།
མཁྲིས་པའི་ མཚན་ ཉིད་ནི། སྣུམ་བཅས་རྣོ་ཞིང་ཚ།། ཡང་ཞིང་དྲི་
མནམས་འཁྲུ་ཞིང་གཤེར་བ་ཡིན།། ཞེས་པས་བསྟན་ཏོ།། དེ་ལ་མཁྲིས་པའི་
མཚན་ཉིད་ནི། སྣུམ་པ་དང་བཅས་པ་རྣོ་བ་ཚ་བ་ཡང་བ་དྲི་མནམ་པ༌། འོ ཁྱུ་ང་
གཤེར་བ་དང་བདུན་ཡོད་དོ།། དེ་ལ་སྣུམ་བཅས་ཞེས་པ་ནི། སྣུམ་པར་མ་ཡིན་
ཞིང་། ཅུང་ ཟད་ སྣུམ་ པ་ དང་ ལྡན་ པ་ སྟེ། དེའི་ནད་ འགྱུར་ བའི་རྟགས་སུ།
གདོང་བ་སྣུམ་པ་དང༌། བ་སྤུའི་སྒོ་སྣུམ་པ་འབྱུང་ངོ༌།། རྣོ་བ་ནི་ལས་བྱེད་པ་
མྱུར་ཏེ། དེའི་ནད་རྟགས་སུ སྐྲངས་པ་རྣག་ཏུ་སླ། ཚ་བ་སྨིན་སླ། སྲོག་ལ་
མྱུར་དུ་རྒོལ་བའོ།། ཚ་བ་ནི། ངོ་བོ་ཆུ་ཚན་ལྟར་དུ་གནས་པས། གནོད་བྱ་
སྲེག་ནུས་པ་སྟེ། དེའི་ནད་རྟགས་སུ་ལུས་ཚ་བས་གདུངས། ཟས་སྐོམ་བསིལ་
བ་ལ་སྲེད་པ་འོ།། ཡང་བ་ནི། གཉེན་པོའི་ཁ་ན་ཡང་བ་སྟེ། ནད་རྟགས་སུ་ཚ་
བ་རྐྱང་པ་ལས་མ་འདས་ པ་ རྣམས་ཆུ་བཞི་བསྟེན་པས་འཕྲུལ་དུ་བཟློག་ནུས་
པའོ།། དྲི་མ་མནམ་པ་ནི། སྣའི་དབང་ལ་དཀུ་བ་སྟེ། རྡུལ་དྲི་ཁ་དྲི་ཆུར་འཁྲུ་
བའི་དྲི་ ནད་ཀྱི་དྲི་ཆེ་བའོ།། འཁྲུ་བ་ནི། ལྟོ་ བ་སྙི་བས་ཐུར་དུ་འབྱང་ བ་ སྟེ།
ནད་རྟགས་སུ་ཟས་སྤྱོད་མི་མཐུན་པ་པ་ཙམ་རེ་ལའང་འཁྲུ་བའོ༎ གཤེར་བ་
ནི། སྐམ་པ་མ་ཡིན་པ་སྟེ། ངོ་བོ་རླན་ལ་གནས་ཤིང་གཤེར་ཡོད་པའོ །། དེའི་
རྟགས་སུ་འཁྲུ་བ་སླ། ལུད་པ་སླ། གཏར་ཁྲག་སླ་བ་འབྱུང་བའོ། །
བད་ཀན་གྱི་མཚན་ཉིད་ནི། བད་ཀན་མཚན་ཉིད་སྣུམ་ཞིང་བསིལ་བ་
དང་།། ལྕི་རྡུལ་འཛམ་བརྟན་འབྱར་བག་ཅན་དུ་གནས།། ཞེས་པས་བསྟན་ཏེ།
བད་ཀན་མཚན་ཉིད་ནི། སྣུམ་པ། བསིལ་བ། ལྕི་བ། རྟུལ་བ། འཇམ་པ
བརྟན་པ། འབྱུར་བག་ཅན་དང་བདུན་ལྡན་པའོ།། དེ་ལ་སྣུམ་པ་ནི། རྫས་ཀྱི་
ངོ་བོ་ རང་ སྣུམ་ པར་ གནས་ པ་ སྟེ། དེའི་ནད་རྟགས་སུ། འཁྲུ་སྐྱུག་ལུད་ པ་



༄༅འབུམ་ནག་
53
གཏར་ཁྲག་ཀུན་གྱི་མདོག་སྣུམ་པའོ། བསིལ་བ་ནི། ཚ་བ་མེད་པ་ཙམ་མ་ཡིན་
ཏེ། ཤིན་ཏུ་གྲང་བའོ༎ དེའི་རྟགས་སུ་ལུས་ལ་དྲོད་མེད་ཟས་སྤྱོད་དྲོ་བ་ལ་སྲེད་
པ་འབྱུང་ངོ༌།། ལྕི་བ་ནི་རྫས་ཀྱི་ངོ་བོ་ལྕི་བས་གཉེན་པོའི་ཁ་ནས་ལྕི་བའོ། དེའི་
རྟགས་སུ་ལུས་དང་ཤེས་པ་ལྕི། ནད་རྒྱས་ཏེ་གཉེན་པོའི་ཁ་ནས་འཇོམས་དཀའ་
བའོ།། རྟུལ་བ་ནི། བུ་ག་ཕྲ་མོར་འཇུག་མི་ནུས་པ་སྟེ། དེའི་རྟགས་སུ་ནད་
གོལ་ནས་ལས་མི་རྒྱུས། སྲོག་གཅོད་པ་བུལ། བུ་ག་ཕྲ་མོར་འཇུག་མི་ནུས་པའོ།།
འཇམ་པ་ནི། རང་རྒྱུད་འཇམ་པར་གནས་པ་སྟེ། རྟགས་སུ་ལྕེ་འཇམ་པགས་
པ་འཇམ། གཏར་ཁྲག་འཇམ། ནད་འཇམ་སྟེ་ནད་ཟུག་ཆུང་བའོ།། བརྟན་
པ་ནི་འགྱུར་ལྡོག་མི་བྱེད་པ་སྟེ། དེའི་རྟགས་སུ་སྐྲངས་པ་བརྟན། གཟེར་བ་
བརྟན། སྐྲུན་བརྟན། གང་ཡང་རྟགས་བརྟན་པའོ།། འབྱར་བག་ཅན་ནི།
རྫས་ཀྱི་ངོ་བོ་སྣ་རིང་ལ་སྦྱིན་པ་སྟེ། རྟགས་སུ་འཁྲུ་སྐྱུགས། ལུད་པ་དང་གཏར་
ཁྲག་རྣམས་ལ་བེ་སྣབས་འབྱུང་བའོ།། ཞེས་གསུངས་སོ།།
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་
ངག་གི་རྒྱུད་ལས་ལུས་ཀྱི་མཚན་ཉིད་བསྟན་པའི་ལེའུ་སྟེ་ལྔ་པའོ།། ཞེས་པས་
བསྟན་ཏོ
ལེའུ་དྲུག་པ། ལུས་ཀྱི་ལས་དང་དབྱེ་བ་བསྟན་པ།
ལུས་ཀྱི་ལས་དང་དབྱེ་བ་བསྟན་པ་ལ་དབབ་གཞུང་མཚན་གསུམ། སྙན་
གསན་དབབ་པ་ནི། དེ་ནས་དྲང་སྲོང་རིག་པའི་ཡེ་ཤེས་ཀྱིས་འདི་སྐད་ཅེས་
གསུངས་སོ།། ཀྱེ་དྲང་སྲོང་ཆེན་པོ་ཉོན་ཅིག་ཅེས་པས་བསྟན་ཏོ། སྙན་གསན་
དབབ་ནས། ལེའུའི་གཞུང་བཤད་པ་ལ་གཉིས་ཏེ། ལུས་ཀྱི་ལས་དང་དབྱེ་བ་
གཉིས།
དང་པོ་ལུས་ཀྱི་ལས་བསྟན་པ་ལ་ཡང་སྤྱིའི་ལས་དང༌། བྱེ་བྲག་གི་ལས་



54
དབྱའབུམ་ནག་འབུམ་ཆུང་
དང་པོ་ལུས་ཀྱི་ལས་ནི། ལུས་ཀྱི་ལས་ནི་ལུས་ངག་ཡིད་དང་གསུམ།། དགེ་དང་
མི་དགེ་ལུང་མ་བསྟན་ལ་སྤྱོད།། བྱེ་བྲག་དབང་པོ་ལྔ་ཡིས་རང་ཡུལ་འཛིན།།
ཞེས་པས་བསྟན་ཏོ། །
ལུས་ཀྱི་དབྱེ་བ་ལ། མདོར་རྒྱུས་གཉིས། མདོར་བསྟན་པ་ནི། ལུས་ཀྱི་
དབྱེ་བ་རྟེན་དང་ན་ཚོད་དང་།། རང་བཞིན་ནད་ཀྱི་སྒོ་ནས་དབྱེ་བ་བཞི།།
ཞེས་པས་བསྟན་ཏེ། རྟེན་དང་ན་ཚོད་དང་། རང་བཞིན་ནད་ཀྱི་སྒོ་ནས་དབྱེ་
བ་བཞི། རྒྱས་པར་བཤད་ན་དང་པོ་རྟེན་ནི། རྟེན་གྱིས་དབྱེ་ན་ཕོ་མོ་མ་ནིང་
གསུམཞེས་པས་བསྟན་ཏེ། ན་ཚོད་ནི། ན་ཚོད་དབྱེ་བ་བཅུ་དྲུག་བར་བྱིས་
པ།། དེ་ལས་ལུས་ཟུངས་དབང་པོ་གཟི་མདངས་སྟོབས།། འཕེལ་འགྱུར་བདུན་
ཅུའི་བར་དུ་དར་མ་སྟེ།། དེ་ལས་ཟད་པ་ཕན་ཆོད་རྒན་པོ་ཡིན།། ཞེས་པས་
བསྟན་ཏོ། །
རང་བཞིན་ལ་མདོར་རྒྱུས་ གཉིས། མདོར་བསྟན་པ་ནི༔ རང་བཞིན་
རྐྱང་བ་ལྡན་དང་འདུས་པ་བདུན།། ཞེས་པས་བསྟན་ཏེ། རྐྱང་པ། ལྡན་ང|
འདུས་པ་དང་གསུམ། རྒྱས་པར་བཤད་པ་དང་པོ་རྐྱང་པ་ནི་གསུམ། དེ་ལ་
རླུང་གིས་བསྐྱེད་པའི་མི་རྣམས་ནི།། དབྱིབས་སྒྱུར་ཁ་སྐེམ་མདོག་སྔོ་སྨྲ་བ་མང་།།
གྲང་ལྷགས་མི་བཟོད་འགྲོ་ཚེ་སྒྲ་དང་བཅས། ནོར་ཆུང་ཚེ་ཐུང་གཉིད་སྲབ་
ལུས་བོངས་ཆུང་།། གླུ་དང་དགོད་དང་འཐབ་མོ་མདའ་ལ་དགའ།། མངར་
སྐྱུར་ཁ་ཚའི་རོ་ལ་སྲེད་པ་སྟེ། བྱ་རྒོད་ཁ་ཝའི་མཚན་ཉིད་ལྡན་པ་ཡིན།། ཞེས་
པས་བསྟན་ཏེ། རླུང་གི་མི་རྣམས་ནི་གོང་བཞིན་བཤད་པ་ལྟར་ཡིན་པས་དཀྲོལ་
མི་དགོས་སོ།།
མཁྲིས་པའི་རང་བཞིན་ནི། མཁྲིས་པའི་རང་བཞིན་སྐོམ་དད་བཀྲེས་
ཤས་ཚེ། སྐྲ་ལུས་མདོག་སེར་བློ་རྣོ་ང་རྒྱལ་ཆེ།། རྔུལ་ཆེ་དྲི་ང་ཚེ་ནོར་ལུས་
བོངས་འབྲིང་།། མངར་ཁ་བསྐ་བསིལ་ཟས་ལ་སྲེད་པ་སྟེ། སྤྲེ་སྟག་གནོད་སྦྱིན་
མཚན་ཉིད་ལྡན་པ་ཡིན།། ཞེས་པས་བསྟན་ཏེ། མཁྲིས་པའི་མི་རྣམས་ནི་གོང་



༄༅།འབུམ་ནག
55
བཞིན་བཤད་པ་ལྟར་དཀྲོལ་མི་དགོས་སོ།།
བད་ཀན་རང་བཞིན་ནི། བད་ཀན་རང་བཞིན་ཅན་ནི་ལུས་བསིལ་ཞིང་།།
རུས་ཚིགས་མི་མངོན་ཤ་རྒྱས་ཁ་དོག་དཀར།། དབྱིབས་དབྱེ་བཀྲེས་སྐོམ་ཉོན་
མོངས་ཐན་པ་བཟོད།། ལུས་ཚེ་[ཚོ]ཚེ་རིང་ནོར་མང་གཉིད་མཐུག་ཅིང་།། ཞེ་
སྡང་འདམ་རིང་རང་བཞིན་ངང་རྒྱུད་བཟང་།། ཚ་སྐྱུར་བསྐ་རྩུབ་ཟས་ལ་སྲེད་
པ་སྟེ། སེང་གེ་ཁྱུ་མཆོག་མཚན་ཉིད་ལྡན་པ་ཡིན།། ཞེས་པས་བསྟན་ཏེ། བད་
ཀན་མི་རྣམས་ནི་གོང་བཞིན་བཤད་པས་དཀྲོལ་མི་དགོས་སོ།།
ལྡན་འདུས་ནི། ལྡན་དང་འདུས་པ་འདྲེས་ལས་ཤེས་པར་བྱ། ཞེས་པས་
བསྟན་ཏོ། ནད་ཀྱི་དབྱེ་བ་ནི། ནད་ཀྱིས་དབྱེ་བ་རྣམ་པར་མ་གྱུར་གྱུར།།
རྣམ་པར་མ་གྱུར་ལུས་གནས་ཐ་མལ་ལ།། ནད་མེད་གནས་དང་རིང་དུ་འཚོ་
བར་བྱ།། རྣམ་གྱུར་ནད་ཀྱིས་བཅོམ་པའི་ལུས་དེ་གསོ༎ ཞེས་གསུངས་སོ།།
བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད་ལས་ལུས་
ཀྱི་ལས་དང་དབྱེ་བ་བསྟན་པའི་ལེའུ་སྟེ་དྲུག་པའོ།། ཞེས་པས་བསྟན་ཏོ།།
ལེའུ་བདུན་པ། ལུས་ཀྱི་འཇིག་ལྟས་བསྟན་པ།
ལུས་ཀྱི་འཇིག་ལྟས་བསྟན་པ་ལ་གསུམ་སྟེ། དབབ་གཞུང་མཚན་གསུམ།
དང་པོ་སྙན་གསན་དབབ་པ་ནི། དེ་ནས་དྲང་སྲོང་རིག་པའི་ཡེ་ཤེས་ཀྱིས་འདི་
སྐད་ཅེས་གསུངས་སོ།། ཀྱེ་དྲང་སྲོང་ཆེན་པོ་ཉོན་ཅིག ཅེས་སྙན་གསན་དབབ་
ནས། ལེའུའི་ གཞུང་བཤད་ པ་ལ་གསུམ་སྟེ། མདོར་བསྟན་པ། རྒྱས་པར་
བཤད་པ། མཇུག་བསྡུ་བའོ།།
མདོར་བསྟན་པ་ནི། ལུས་ཀྱི་འཇིག་ལྟས་རྣམ་པ་བཞི་ཡིན་ཏེ། རིང་
དང་ཉེ་བ་མ་ངེས་ངེས་པའོ། ཞེས་པས་བསྟན་ཏེ། རིང་བའི་ལྟས། ཉེ་བའི་
ལྟས། མ་ངེས་པའི་ལྟས། ངེས་པའི་ལྟས་སོ།།



56
gའབུམ་ནག་འབུམ་ཆུང་།
---བ་
་ ----
རྒྱས་པར་ བཤད་ན། རིང་ བའི་ ལྟས་ ལ་ མདོར་ རྒྱས་ གཉིས། མདོར་
བསྟན་པ་ནི། རིང་ལྟས་ཕོ་ཉ་རྨི་ལམ་རྣམ་འགྱུར་གསུམ།། ཞེས་པས་བསྟན་ཏེ།
ཕོ་ཉ་བསྟན་པ་རྨི་ལམ་བསྟན་པ་རྣམ་འགྱུར་བསྟན་པའོ།། རྒྱས་པར་བཤད་ན་
ཕོ་ཉ་བསྟན་པ་ལ་ཕོ་ཉ་བཟང་ངན་བརྟག་པ། ཕོ་ཉ་འབྱུང་བའི་དུས་བརྟག་པ།
སྨན་པ་ལམ་དུ་ཞུགས་དུས་ལ་བརྟག་པ། ལམ་དང་ཁྱིམ་དུ་ཞུགས་པའི་དུས་སུ་
རྟགས་བཟང་ངན་བརྟག་པ་དང་ལྔ། །
ཕོ་ཉ་བཟང་ངན་བརྟག་པ་ནི། ཕོ་ཉ་ཡ་མཚན་ཅན་དང་དགེ་སྦྱོང་དང་།།
རིགས་མཐུན་པ་ནི་ནད་པ་སོས་པའི་རྟགས།། ཞེས་པས་སྟོན་ཏེ།
ཕོ་ཉ་ ངན་ པའི་ རྟགས་ ནི། དེ་ལས་ལྡོག་པ་འགྲུབ་ པར་ འགྱུར་ཏེ།།
འཇིགས་རིངས་དངངས་ཤིང་རྡོ་དང་བོང་བ་ཉིད།། རིང་ནས་འབོད་ཅིང་སྡིག་
པའི་ལས་ལ་སྤྱོད།། བཀྲ་མི་ཤིས་པའི་རྒྱན་དང་སྨྲ་བརྗོད་བྱེད། དེ་ལྟ་བུ་ཡི་ཕོ་
ཉས་ལས་མི་འགྲུབ།། ཅེས་པས་བསྟན་ཏེ། བཟློག་སྟེ་གྲུབ་ཐོབ་མ་ཡིན་མི་ངན་
དང་། དགེ་སློང་མ་ཡིན་སྡིག་སྤྱོད་དང༌། སྨན་པ་མ་ཡིན་གཤེན་པ་རྣམས་བྱུང་
ན། ནད་ པ་ གསོ་ བའི་ལས་ནི་འགྲུབ་མི་ འགྱུར་རོ།། གཞན་འཇིགས་ ཤིང་
མཐོང་ན་སྐྲག་པ་དང་། རིངས་ཤིང་རྟབ་པ་དང་། རྡོ་དང་བོང་བ་ཉེད་ཅིང་
འཇིགས་པ་དང༌། ཐག་རིང་པོ་ནས་འབོད་པ་དང་། འཕྲལ་དུ་སྡིག་པའི་ལས་
ལ་སྤྱོད་པ་དང༌། སྲོག་གཅོད་པ་ལ་སོགས་བྱེད་པ་དང་། བཀྲ་མི་ཤིས་པའི་རྒྱུན་
དང་། བཀྲ་མི་ཤིས་པའི་གཏམ་སྨྲ་བ་དང་། བཀྲ་མི་ཤིས་པའི་སྤྱོད་པ་དང་།
དེ་ལྟ་བུའི་ཕོ་ཉ་བྱུང་ན་ནད་པ་གསོ་བའི་ལས་མི་འགྲུབ་པའོ། །
ཕོ་ཉ་བྱུང་བའི་དུས་ལ་བརྟག་པ་ནི། སྨན་པ་སེམས་རྩུབ་མི་ཤིས་སྨྲ་བ་
དང་།། གཅོད་བཤིག་མཚུན་གཏོར་སྦྱིན་སྲེག་བྱེད་པའི་དུས།། ཕོ་ཉ་འོངས་པ་
ནད་པ་འཆི་བའི་ལྟས།། ཉེས་ པས་ བསྟན་ ཏེ། སྨན་ པའི་ སེམས་ རྩུབ་ སྟེ།
བསམ་པ་ངན་པ་ལ་ཞུགས་པ་དང༌། བཀྲ་མི་ཤིས་པའི་མོ་ངན་པ་སྨྲ་བ་དང་།
ཤིང་ལ་སོགས་གཅོད་པ་དང༌། རྩིག་པ་ལ་སོགས་འཇིགས་པ་དང༌། མཚུན་



༄༅ཎའབུམ་ནག
57
གཏོར་གཏོང་བ་དང་། སྦྱིན་བསྲེག་བྱེད་པའི་དུས་འབོད་མི་སླེབས་ན་ནད་པ་
འཆི་བའི་རྟགས་སོ།།
སྨན་པ་ལམ་དུ་ཞུགས་དུས་ལ་བརྟག་པ་ནི། ཚེས་དྲུག་བཞི་དགུ་ཉི་ཟླ་
གཟའ་ཟིན་དང་། གཟའ་སྐར་ངན་དང་མཚན་ཕྱེད་ལམ་འཇུག་ངན།། ཞེས་
པས་སྟོན་ཏེ། ཚེས་དྲུག་གམ་བཞིའམ་དགུའམ། ཉི་ཟླ་གཟས་ཟིན་པ་དང་།
གཟའ་སྐར་ངན་པའི་ནམ་ཕྱེད་ནས་ལམ་དུ་འཇུག་པ་ལྟས་ངན་པའོ།།
ལམ་ལ་ཞུགས་པའི་དུས་དང་ནད་པའི་ཁྱིམ་གྱི་རྟགས་བཟང་ངན་བརྟག་
པ་ནི། འགྲོ་ཚེ་ལམ་དུ་ཆད་ཚིག་ཆག་པ་དང་།། ངུ་བསད་སྨྲ་བ་ཐོས་དང་
མཐོང་བ་དང་། བྱི་ལ་སྤྲེའུ་སྲམ་སྦྲུལ་ལམ་བཅད་ཅིང་། བཀྲ་མི་ཤིས་པ་གང་
མཐོང་ངན་པའི་ལྟས།། ཞེས་པའི་བསྟན་ཏེ། སྨན་པ་ལམ་དུ་འགྲོ་བའི་ཚེ།
ལ་མ་ཆད་པ་ལ་སོགས་པ་དང༌། ཁྱིམ་ལ་སོགས་པ་ཚིག་པ་དང༌། རྫས་ལ་སོགས་
པ་ཆག་པ་དང་། བསད་པ་མཐོང་བ་དང་། ངུ་བ་ཐོས་པ་དང༌། བྱི་ལ་སྤྲེའུ་
སྲམ་སྦྲུལ་ བཞིས་ ལམ་ཕྱེད་ དུ་ བཅད་ པ་ དང་། ལམ་ དུ་ཞུགས་ པའི་ དུས་ སུ་
རྟགས་བསྟན་པ་ལ་བཟང་ངན། བཀྲ་མི་ཤིས་རྟགས་གང་མཐོང་ཡང་ངན་པའི་
ལྟས་སོ།།
དགེ་ལྟས་ནི། དགེ་བ་འབྲུ་དང་ཞོ་སོགས་སྣོད་གང་དང་།། དྲིལ་བུ་མར་
མེ་མེ་ཏོག་འབྲས་ཡོས་ཟན།། ལྷ་ཡི་སྐུ་དང་ལུས་ཀྱི་རྒྱན་དཀར་པོ། ཆོས་སྤྱོད་
པ་དང་རྒྱལ་མཚན་བསྒྲེང་བ་དང་།། མེ་འབར་རྟ་ལུག་བ་སོགས་ཕྲུ་གུ་བཙས།
ཡིད་དུ་འོང་བའི་སྒྲའམ་བཟའ་བཏུང་རྒྱུན།། དེ་དག་ལམ་དུ་མཐོང་ངམ་ཁྱིམ་
དུ་འཇུག། དགེ་ལྟས་ནད་པ་སོས་པའི་མཚན་ཉིད་ཡིན།། ཞེས་པས་བསྟན་ཏེ།
ཞོའམ་འབྲུ་ལ་སོགས་སྣོད་གང་བ་དང་། དྲིལ་བུ་དང་། མར་མེ་དང་། འབྲས་
ཡོས་དང་། མེ་ཏོག་དང་། འབྲས་གཡོས་པའི་ཟན། ལྷའི་སྐུ་དང་ལུས་ཀྱི་རྒྱུན་
དཀར་པོར་འདུག་པ་དང༌། ཆོས་སྤྱོད་པ་དང༌། རྒྱལ་མཚན་བསྒྲེང་བ་དང་།
མེ་འབར་བ་དང་། བའི་བེའུ་འམ། རྟའི་རྟེའུ་འམ། ལུག་གི་ལུག་གུ་བཙས་པ་



58
དྷཱ
འབུམ་ནག་འབུམ་ཆུང་།
མཐོང་བ་དང་། མདོར་ན་ཡིད་དུ་འོང་བའི་སྒྲ་ཐོས་པ་དང༌། བཟའ་བཏུང་
དང་འཕྲད་པ་དང་། ཡིན་དུ་འོང་བའི་རྒྱུན་ཆ་ཅན་དང་འཕྲད་པ་དང་། དེ་
དག་ལམ་དུ་མཐོང་ངམ་ཁྱིམ་དུ་འཇུག་ཅིང་འདུག་ན་བཟང་ངོ༌།། དགེ་ལྟས་
ཡིན་ཏེ་ནད་པ་སོས་པའི་ལྟས་ཡིན་ནོ།། ནད་པ་དེའི་ཁྱིམ་གྱི་ལྟས་ལ་བརྟག་པ་ནི།
གོང་གི་ལྟས་བཟང་བོ་དེ་རྣམས་ཁྱིམ་ན་འཇུག་ཅིང་འ དུག་ན་བཟང་ངོ་། ནད་
པའི་ཁྱིམ་གྱི་ལྟས་བརྟག་པ་བསྟན་པ་ནི། །
ངན་པའི་ལྟས་ནི། ཞོ་འབྲུ་པ་སོགས་ཁྱིམ་ནས་ཕྱིར་འབྱུང་དང་།། རླུང་
མེདམེ་ཤི་སྣོད་ཆག་ངན་པའི་རྟགས།། ཞེས་པའི་སྟོན་ཏེ། ལྷོ་འབྲུ་ལ་་སོགས་
ཁྱིམ་ནས་ཕྱིར་འབྱུང་བ་དང༌། རླུང་མེད་པར་མེ་འབར་བ་དེ་ཤི་བ་དང༌། སྣོད་
ཆག་པ་དང་། བཅུད་ བོ་བ་ལ་ སོགས་ པའི་ གོང་མའི་ལྟས་གང་ཡང་ཁྱིམ་ན་
འདུག་པ་ངན་ནོ།།
གཉིས་པ་རྨི་ལམ་བརྟག་པ་ལ་དྲུག་སྟེ། རྨི་ལམ་ངན་པའི་ལྟས་དང་། རྨི་
ལམ་འབྱུང་བའི་ཚུལ་དང་། འཚོ་འཆིའི་ཁྱད་པར་དང་། རྨི་ལམ་གྱི་རིགས་
དབྱེ་བ་དང༌། འབྲས་བུ་འབྱིན་ཚུལ་དང་། རྨི་ལམ་བཟང་བའི་ལྟས་བསྟན་
པའོ།། དེ་ལ་རྨི་ལམ་ངན་པའི་ལྟས་ནི། རྨི་ལམ་བྱི་ལ་སྤྲེའུ་སྟག་དང་ཝ།། རོ་ལ་
ཞོན་རྨིས་འཆི་བདག་ཟིན་པའི་རྟགས།། མ་ཧེ་རྟ་ཕག་བོང་བུ་རྔ་མོ་ལ།། གཅེར་
བུར་ཞོན་ནས་ལྷོ་ཕྱོགས་འགྲོ་རྨིས་འཆི། སྤྱི་བོར་ལྕུག་མ་སྐྱེས་ཏེ་བྱ་ཚང་བཅས།།
ཏཱ་ལ་ཚེར་མ་ཅན་ཤིང་སྙིང་གར་སྐྱེས། པདྨ་ཕྱུང་དང་གཡང་ལྷུང་དུར་ཁྲོད་
ཉལ།། མགོ་ཆག་བྱ་རོག་ཡི་དྭགས་རྨེ་ཅན་བསྐོར།། རྐང་ལྤགས་ལྷུང་དང་མ་ཡི་
མངལ་དུ་འཇུག། ཆུས་ཁྱེར་འདམ་བྱིང་ཉ་ཡིས་མིད་པ་དང་།། ལྕགས་གསེར་
རྙེད་དང་ཚོང་དང་འཐབ་མོ་ཕམ།། བྲོ་བའི་ཁྲལ་འདེད་བག་མ་ལེན་པ་དང་།།
གཅེར་བུར་འདུག་དང་སྐྲ་དང་ཁ་སྤུ་བྲེགས།། གཤིན་དང་ལྷན་ཅིག་ཆང་འཐུང་
དེས་འདྲུད་དང་།། གོས་དང་ཕྲེང་བ་དམར་པོས་བརྒྱན་པ་ཡི།། གཤིན་པོ་དག་
དང་ལྷན་ཅིག་གར་བྱེད་པ།། དེ་དག་འཆི་བདག་དབང་དུ་སོང་བའི་ལྟས།།



E
༄༅།འབུམ་ནག
[
ཞེས་པས་བསྟན་ཏེ། ཤིང་ཏཱ་ལ་དང་ཚེར་མ་ཅན་གྱི་ཤིང་སྙིང་གར་སྐྱེས་པ་དང༌།
སྙིང་ཁར་པདྨ་སྐྱེ་བར་རྨིས་ན་འཆི་བའོ།། གཤིན་པོ་རྣམས་ཀྱིས་ལྷན་ཅིག་ཆང་
བླུད་ནས་དེ་རྣམས་ཀྱིས་ཁྲིད་པ་འཆི་ལྟས་ཞེས་བྱའོ།། དེ་མ་ཡིན་པ་རྣམས་གོ་སླ་
བས་མ་དཀྲོལ་ལོ། །
རྨི་ལམ་འབྱུང་བའི་རྒྱུ་མཚན་ནི། དེ་ལ་སོགས་ཏེ་རྨི་ལམ་མི་བཟང་བ།།
ཡིད་འཇུག་བུ་ག་ནད་ཀྱིས་བཀག་ཕྱིར་མཐོང་།། ཞེས་པས་བསྟན་ཏེ། སྙིང་ལ་
ཡིད་འཇུག་པའི་བུ་ག་ཡོད་པ་དེ། ནད་ཀྱིས་བཀག་པའི་ཕྱིར། རྨི་ལྟས་ངན་པ་
དེ་རྣམས་འབྱུང་བའོ།།
འཚོ་འཆིའི་ཁྱད་པར་བསྟན་པ་ནི། རྒྱུན་དུ་རྨི་བའི་ནད་པ་འཆི་འགྱུར་
ཏེ། ནད་མེད་མ་ངེས་རིམ་གྲོས་ཐར་བར་འགྱུར།། ཞེས་པས་བསྟན་ཏེ། རྨི་
ལྟས་ངན་པ་དེ་རྣམས་རྒྱུན་དུ་རྨིས་ཏེ། ཕལ་ཆེར་མང་དུ་འབྱུང་བ་འཆི། ཉུང་
ན་འཆི་བར་མ་ངེས་ནད་མེད་པ་ལ་བྱུང་ཡང་འཆི་བའི་ངེས་པ་མེད་དེ་རིམ་གྲོ་
བྱས་པས་བཟློག་ནས་སྲོག་ཐར་བར་འགྱུར་རོ།།
རྨི་ལམ་གྱིས་རིགས་དབྱེ་བ་ནི། མཐོང་ཐོས་མྱོང་དང་གསོལ་བ་བཏབ་པ་
དང་། གྲུབ་པ་ནད་ལས་བྱུང་དང་རྣམ་པ་དྲུག། ཅེས་པས་བསྟན་ཏེ། རང་
གིས་ཉིན་མོ་མཐོང་བ་ནང་རྨི་ལམ་དུ་བྱུང་ཐོས་པ་ཡང་འབྱུང༌། ཉམས་སུ་མྱོང་
ཞིང་བྱས་པ་འབྱུང་། དགེ་མི་དགེའི་ལྟས་སྟོན་ཅེས་གསོལ་བ་བཏབ་པ་འབྱུང་།
ཡི་དམ་མམ་ལྷ་འདྲེ་བསྒྲུབ་པའི་འགྲུབ་རྟགས་འབྱུང༌། ནད་ཀྱིས་བུ་ག་བཀག་
པ་ལས་འབྱུང་པས་རྣམ་པ་དྲུག་ཡོད་སྐད། །
འབྲས་བུ་འབྱིན་ཚུལ་ནི། མཚན་སྟོད་རྨི་ལམ་བརྗེད་ངེས་འབྲས་བུ་མེད།།
ཐོ་རངས་མཐོང་དང་གསལ་ན་འབྲས་བུ་འབྱིན།། ཅེས་པས་བསྟན་ཏེ། ནམ་
ཕྱེད་ཡན་ལ་རྨིས་པ་དེ་བརྗེད་ངེས་ནས་ཡོང་བས་འབྲས་བུ་མེད་དོ།། ནམ་ཕྱེད་
ཚུན་ལ་རྨིས་པ་དང་གསལ་བར་མ་བརྗེད་ན་འབྲས་བུ་འབྱིན་ནོ།། །
བཟང་བའི་ལྟས་བསྟན་པ་ནི། ལྷ་དང་ཁྱུ་མཆོག་སྐྱེ་བུ་གྲགས་པ་ལྡན།།



ཨ་འབུམ་ནག་འབུམ་ཆུང་།
མེ་འབར་མཚོ་དང་ལུས་ཁྲག་མི་གཙང་བྱུགས།། གོས་དཀར་གྱོན་དང་ཕན་
གདུགས་ཤིང་འབྲས་རྙེད།། རི་བོ་ཁང་བཟང་འབྲས་བཅས་ཤིང་ལ་འཛེག།
སེང་གེ་གླང་ཆེན་རྟ་དང་བ་གླང་ཞོན།། ཆུ་བོ་མཚོ་རྒལ་བྱང་ཤར་འགྲོ་བ་དང་།
ཉམ་ང་ལས་ཐར་དགྲ་བོ་ཕམ་པ་དང་།། ལྷ་དང་ཕ་མས་མཆོད་པ་བྱེད་པ་དང་།།
གང་རྨིས་ཚེ་རིང་ནད་མེད་ནོར་རྙེད་འགྱུར།། ཞེས་པས་བསྟན་ཏེ། ཁྲག་གམ་
དྲི་ཆེན་ལུས་ལ་བྱུག་པ་བཟང་། འཛེག་ཅེས་པ་རི་བོ་ཁང་བཟང་འབྲས་བུ་ལན་
གྱི་ཤིང་གསུམ་ལ་འཛེག་པའོ།། སེང་གེ་དང་གླང་པོ་ཆེ་དང་རྟ་དང་བ་གླང་ཞོན་
ནས་ཆུ་ཆེན་ནམ་མཚོ་ལས་བརྒལ་ནས་བྱང་ཤར་དུ་འགྲོ་བ་བཟང་ངོ་།། གཞན་
རྣམས་གོ་སླ་བའོ།
གསུམ་པ་ནད་པའི་རྣམ་འགྱུར་བརྟག་པ་ནི། ཐ་མལ་རྣམ་འགྱུར་འཆི་
བའི་ལྟས་བསྟན་པ།། སྨན་པ་སྨན་དང་བླ་མ་མཛའ་བཤེས་སྣང་།། རྒྱུ་མེད་ཡིད་
གཞུངས་མཛེས་རྒྱས་དཔལ་ཐོབ་བམ།། དེ་ལས་གོ་ལྡོག་འཆི་བར་འགྱུར་བའི་
ལྟས།། རྟག་ཏུ་མདངས་ངན་བློ་སེམས་མི་བདེ་ཞིང༌།། གཏོར་མ་བྱ་རོག་བྱིན་ན་
མི་ཟ་དང་།། ཁྲུས་བྱས་སྙིང་ག་མྱུར་སྐམ་ཆུ་མི་ཆགས།། གང་གི་སོར་མོ་དྲངས་
པས་སྒྲ་མི་འབྱུང་།། ཟས་ཟོས་སྟོབས་ཆུང་ལུས་ཀྱི་དྲི་མ་འགྱུར།། ཤིག་སྲོ་འདུ་
འམ་ཡང་ན་སྤོང་འགྱུར་འཆི།། འདོད་རྨོངས་ཁྲོ་བ་སྔར་ལས་གོ་ལྡོག་ཅིང་།
སྔར་སྤྱོད་སྐྱོན་ཡོན་རྣམ་པ་གཞན་གྱུར་ན།། མི་དེ་འཆི་བདག་དབང་དུ་སོང་
ཞེས་བྱ།། ཉི་མ་མེ་ལོང་ཆུ་དང་ནམ་མཁའ་ལ།། གཟུགས་བརྙན་མགོ་བཅད་
ཡན་ལག་མེད་ན་འཆི།། ཞེས་པས་བསྟན་ཏེ། ནད་ཀྱིས་མ་བཏབ་པའི་གོང་
ནས་ཀྱང་སྤྱོད་པར་འགྱུར་ཏེ། སྨན་པ་ལ་སྡང་། མཛའ་བཤེས་ལ་སྣང་དུ་སོང་
ན་འཆི། རྒྱུའི་དོན་མེད་པར་ཡིད་གཞུངས་པ་དང་། སྤྱོད་པ་གཞན་མཛེས་པ་
དང༌། བརྙན་ལ་དགའ་བ་དང༌། དཔལ་ཐོབ་པ་དེ། དགའ་ ང་རྙེད ་ པའམ།
བུ་མཚེ་མ་སྐྱེད་པའམ། ལོ་ལེགས་པ་ལ་སོགས་འབྱུང་བ་དང༌། དེ་ལས་གོ་ལྡོག་
ཏེ། དོན་མེད་ ཡིད་མི་ གཞུངས་པ་དང༌། སྤྱོད་ པ་ གཞན་མི་ མཛེས་ པ་དང་།



༄༅འབུམ་ནག
61
བརྒྱུན་ལ་མི་དགའ་བ་དང་། གོད་འགྲམ་ཆང་ཉེས་པ་དང༌། བུ་མོ་མཚེ་མ་བྱུང་
ན་ཡང་འཆི་བར་འགྱུར་བའི་ལྟས་སོ།། རྟག་ཏུ་མདངས་ངན་ཞིང་བློ་སེམས་མི་
བདེ་བ་དང་། གཏོར་མ་བྱ་རོག་ལ་བྱིན་ན་མི་ཟ་བ་དང་། ཁྲུས་བྱས་སྙིང་ཁར་
ཆུ་མི་ཆགས་པར་མྱུར་དུ་སྐམ་པ་དང༌། སོར་མོ་སེ་གོལ་བརྡབས་པས་སྒྲ་མེད་པ་
དང་། ཟས་ཟོས་ནས་སྟོབས་ཆུང་བཀྲག་མདངས་ཤོར་བ་དང་། ལུས་ཀྱི་དྲི་མ་
ལོག་པ་དང་། སྔར་ ཤིག་མེད་པ་ལ་འདུའམ། ཡང་ ཡོད་ པ་དེ་ སྤུངས་ པར་
འགྱུར་ན་འཆི་བའི་ལྟས་སོ།། སྔར་འདོད་པ་མེད་པ་ཆེར་སོང་བ་དང་། ཆེ་བ་
ཆུང་དུ་སོང་བ་དང༌། སྔར་ཁྲོ་གཏུམ་ཆེ་བ་ཆུང་དུ་སོང་བ་དང༌། ཆུང་བ་ཆེར་
སོང་བ་དང་། སྔར་གཏི་མུག་ཆེ་བ་ཆུང་དུ་སོང་བ་དང་། ཆུང་བ་ཆེར་སོང་བ་
དང་། གོ་ལྡོག་ཏུ་སོང་ན་འཆི་བའི་ལྟས་སོ།། མདོར་ན། སྔར་ཡོད་པའི་སྤྱོད་
པ་དེ་ལས་སྐྱོན་ཡོན་རྣམས་གཞན་དུ་འགྱུར་ན། མི་དེ་འཆི་བདག་གི་དབང་དུ་
སོང་ཞེས་ བྱའོ།། ཉི་ཟླའི་ གྲིབ་མའ མ། མེ་ལོང་ངམ་ཆུའི་མདངས་ལ་བལྟས་
པས་མགོ་མེད་ན་འཆི། ནམ་མཁའ་དྭངས་ཤིང་བསེར་བུ་མེད་པ་ལ་རང་གི་
གྲིབ་མ་ཚང་བ་ལ་བལྟས་ནས། ནམ་མཁའ་ལ་བལྟས་པས། རང་གི་གྲིབ་མའི་
གཟུགས་དེ་ནམ་མཁའ་ལ་འཆར་ཏེ། དེ་ལ་ མགོ་ དང༌ ཡན་ལག་མ་ཚང་ན་
འཆིའོ །།
ཉེ་བའི་ལྟས་ལ་མདོར་རྒྱུས་གཉིས། མདོར་བསྟན་པ་ནི། དེ་ནས་ཉེ་བའི་
ལྟས་ལ་རྣམ་གཉིས་ཏེ། ཉེ་བ་དང་ནི་ཤིན་ཏུ་ཉེ་བའོ།། ཞེས་པས་བསྟན་ཏེ།
ཉེ་བའི་ལྟས་དང་། ཤིན་ཏུ་ཉེ་བའི་ལྟས་སོ།།
རྒྱས་པར་བཤད་ན། ཉེ་བའི་ལྟས་ལ་དུག་མཚོན་མ་ཕོག་པར།། བུ་ག་
དགུ་ནས་ཁྲག་འཛག་སྨྲས་ཕྲལ་བརྗེད།། མཇེ་ནུབ་རླིག་པ་འཕྱང་ངམ་གོ་ལྡོག་
དང་། ལུད་པ་སྦྲིད་པ་སྔོན་མེད་སྒྲ་འབྱུང་དང་།། མར་མེ་ཤི་བའི་དྲི་མ་མི་ཚོར་
དང་།། སྐྲ་འབྱི་ཚོར་མེད་སྤྱི་བོར་སྣུམ་བཅས་སྣང་།། སྐྲ་སྨིན་གསར་དུ་མཚམས་
བྱེ་རྩུབ་འཁྱིལ་དང་། དཔྲལ་བ་ཆུ་སོར་ཟླ་ཚེས་རྩ་རིས་སྣང་།། དབང་པོ་ཡུལ་



62
འབུམ་ནག་འབུམ་ཆུང་།
ལྔ་ཐ་མལ་རྒྱུ་མེད་པར།། རྣམ་པར་གྱུར་ཏེ་ཡོད་མེད་གོ་ལྡོག་སྣང་།། ལག་ངར་
སྨིན་དབྲག་གཏད་པ་མི་མཐོང་དང་།། མིག་བཙིར་འོད་མེད་རི་བོང་འབོས་
གནོན་འདྲ།། ཁུང་དུ་བྲོས་སམ་རྒྱལ་མོའི་མདངས་ཉམས་འཆི། རྣ་བ་ཧྲི་
འབྱར་ཨུཏྟ་ཆད་པ་དང་།། མགོ་བོའི་རླངས་པའི་གྲིབ་མ་མེད་ན་འཆི། སྣ་བུག་
གདངས་ཤིང་བ་སྐྱ་ཆགས་པ་དང་།། ལྕེ་གཞུང་ནག་ལ་སྐམ་ཐུང་སྨྲ་མི་ཤེས།།
མ་མཆུ་འཕྱུངས་ལ་ཡ་མཆུ་བརྗེས་པ་དང་།། གདོང་ལ་རྡུལ་ཆགས་དབུགས་
གྲང་སོ་དྲེག་ཆགས།། གྱེན་དུ་དབུགས་བརྩེག་དྲོད་ཡལ་འཆི་བ་ཡིན།། ལུས་པོ་
གྲང་ལ་ཚ་བ་སྐྱེས་པ་དང་།། གྲང་བས་གདུང་ས་ནས་ཚ་བ་སྤོང་བ་དང་།། དེ་
བཞིན་ཚ་བས་གདུངས་ནས་གྲང་བ་སྤོང་།། ཆོ་ག་བཞིན་བྱས་ནད་ལ་སྐྱེད་མེད་
ཅིང་།། ཆོ་ག་ལོག་པས་བདེ་བར་གནས་སྙམ་བྱེད། དེ་དག་འཆི་བའི་ལྟས་སུ་
བཤད་པ་ཡིན།། ཞེས་པས་བསྟན་ཏེ། སྨྲ་འཕྲོ་ལ་བརྗེད་པ་དང་། རླིག་པ་ནུབ་
ལ་མཇེ་འ ཕྱངས་པ་དང་། ལུད་པ་དང་སྦྲིད་པ་དང་། སྦྱིད་པ་ལ་སྔར་མེད་པའི་
སྐད་འབྱུང་བ་དང་། སྤྱི་བོར་སྣུམ་མ་བྱུག་པར་སྣུམ་འབྱུང་བ་དང་། སྐུ་དང་
སྨིན་མ་གསར་དུ་མཚམས་བྱེ་བ་དང་། ད པྲལ་བ་དང་ཆུ་སོ་ལ་སྔར་མེད་པའི་རྩྭ་
གཉིས་ཟླ་བ་ཚེས་པ་ལྟ་བུ་འབྱུང་བ་དང་། མིག་གིས་གཟུགས་མེད་པ་མཐོང་།
ཡོད་པ་མི་མཐོང་། རྣ་བས་སྒྲ་མི་ཐོས། སྣས་དྲི་ཡོད་པ་མི་ཚོར་མེད་པ་ཚོར།
ལྕེ་རོ་ཞིམ་པ་དེ་མི་ཞིམ། ལུས་ཀྱི་རེག་བྱ་གྲང་བ་དེ་ཚ། ཚ་བ་དེ་གྲང༌། འཇམ་
པ་རྩུབ། རྩུབ་པ་འཇམ་པར་འགྱུར་བ་དང༌། རྒྱལ་མོའི་མདངས་ཉམས་ནས་
མི་ངོ་མི་གསལ་བ་དང་། རྣ་བ་བཀག་པས་འུར་སྒྲ་ཆད་པ་དང་། རོ་སྨད་ཀྱི་
དྲོད་ཡལ་བ་དང་། ལུས་པོ་གྲང་བས་གདུངས་པ་ལ། གཉེན་པོ་དྲོད་སྤོང་བ་
དང་། ཚ་བས་གདུངས་པ་ལ་བསིལ་སྤོང་བ་དང་། ཚ་བ་བསིལ་གྱིས་མ་ཐུབ་
པར། དྲོད་བཅོས་བྱས་པས་བདེ་སྙམ་སེམས་པ་དང་། གྲང་བ་དྲོད་ཀྱིས་མ་
ཐུབ་པར། བསིལ་བཅོས་བྱས་པས་བདེ་སྙམ་བྱེད་པ་དང་། དེ་རྣམས་འཆི་
ལྟས་སོ།། དེ་མ་ཡིན་པ་རྣམས་ནི་གོ་སླ་བས་མ་དཀྲོལ་ལོ།།



༄༅།འབུམ་ན། །
63
ཤིན་ཏུ་ཉེ་བའི་ལྟས་ནི། ཤིན་ཏུ་ཉེ་བ་འབྱུང་བ་རྣམ་པ་ལྔ།། དབང་པོ་ལྔ་
པོ་རིམ་པས་ཐིམ་པ་སྟེ། ས་ནུས་ཆུ་ལ་ཐིམ་པས་གཟུགས་མི་མཐོང་།། ཆུ་ནུས་
མེ་ལ་ཐིམ་པས་བུ་ག་སྐམས། མེ་ནུས་རླུང་ལ་ཐིམ་པས་དྲོད་རྣམས་སྡུད། རླུང་
ནུས་མཁའ་ལ་ཐིམ་པས་ཕྱི་དབུགས་ཆད།། མིག་གི་དབང་པོ་ཉམས་པར་གྱུར་
བ་ཡིས།། གཟུགས་མི་གསལ་ཞིང་སྒྲ་ལ་ཐིམ་པར་འགྱུར། རྣ་བའི་དབང་པོ་
ཉམས་པར་གྱུར་བ་ཡིས།། སྒྲ་མི་གསལ་ཞིང་དྲི་ལ་ཐིམ་པར་འགྱུར།། སྣ་ཡི་
དབང་པོ་ཉམས་པར་གྱུར་བ་ཡིས།། དྲི་མི་གསལ་ཞིང་རོ་ལ་ཐིམ་པར་འགྱུར༎
ལྕེ་ཡི་དབང་པོ་ཉམས་པས་གྱུར་པ་ཡིས།། རོ་མི་གསལ་ཞིང་རེག་ལ་ཐིམ་པར་
འགྱུར། ལུས་ཀྱི་དབང་པོ་ཉམས་པས་རེག་མི་ཚོར།། ཞེས་པ་སྟེ། དེ་རྣམས་
དཀྲོལ་མི་དགོས་པས་གོ་སླ་བའོ། །
གསུམ་པ་མ་ངེས་པའི་ལྟས་ནི། མ་ངེས་འཆི་ལྟས་ནད་ཚུལ་མང་པོ་ལས།
འཆི་པའི་ལྟས་རྣམས་སྣང་བར་གྱུར་ན་ཡང་། ནད་ཞི་བས་ནི་འཆི་ལྟས་ཞི་
འགྱུརརོ།། ཞེས་པས་བསྟན་ཏེ། ནད་ཀྱི་ཚུལ་ན་ལུགས་མང་པོ་ཡོད་པ་ལས།
སྔར་བཤད་པའི་འཆི་ལྟས་དེ་རྣམས་སྣང་བར་འགྱུར་ཡང་། བཅོས་ཀྱིས་ནད་ཞི་
བ་དང༌། ལྟས་ཀྱང་ཞི་བར་གྱུར་ན་འཆི་ལྟས་མ་ཡིན་ཏེ། ནད་ཀྱི་རྟགས་འཆི་
ལྟས་ལྟར་སྣང་བ་ཡིན་པས། ངེས་པའི་འཆི་ལྟས་མ་ཡིན་ནོ།།
འཆི་བ་ངེས་པའི་ལྟས་ནི། ཞི་ཡང་ལྟས་བརྟན་གནས་ན་ངེས་པར་འཆི།།
ཕྱིནང་སྲོག་ཟུངས་ཤ་ཟས་རྩ་དང་གསུམ། ཤོར་བའི་ནད་པ་གང་ཡིན་འཆི་
བར་ངེས།། ནད་ལ་ཆོ་ག་སྣ་ཚོགས་བསྒྲུབས་བྱས་ཀྱང༌།། བཅོས་སྐྱེད་མེད་པ་
འཆི་བར་ངེས་པ་ཡིན།། ཞེས་པས་བསྟན་ཏེ། འཆི་ལྟས་སྣང་བའི་ནད་དེ་ལ་
བཅོས་བྱས་པས་ནད་ཐུག་ཆོགས་ཤིང་། འཆི་ལྟས་མ་ཞི་བར་བརྟན་པར་གནས་
ན་འཆི་བར་ངེས་སོ།། ཕྱིའི་ཤ་ཤོར་ནས། མུར་ཁུང་རྡིབས་པའམ། རིའི་རྒྱབ་
ལྟར་སོང་བ་དང་། ནང་གི་ཟས་ཤོར་ནས། མི་ཆུན་པ་དང་མི་ཆགས་པར་འཁྲུ་
སྐྱུགས་བྱེད་པ་དང་། སྲོག་གི་ཟུངས་ རྩ་ཤོར་ ནས་འདུག་ན་འཆི་ངེས་ པའོ།།



64
འབུམ་ནག་འབུམ་ཆུང་།
སང་ -=-ཡ-
----
ནད་གཅིག་ལ་ཕན་པའི་བཅོས་སྣ་ཚོགས་བྱས་ཀྱང་གང་ཡང་ལེན་དུ་མི་འདོད་པ་
འཆི་ངེས་སོ།
མཇུག་བསྡུ་བ་ལ་གསུམ། འཆི་ལྟས་འབྱུང་བའི་དཔེ་དོན་བསྟན་པ་དང་།
འཆི་ལྟས་ཤེས་པ་གཅེས་པར་གདམས་པ་དང༌། འཆི་ལྟས་བཟློག་ ཐབས་སོ།།
འཆི་ལྟས་འབྱུང་བའི་དཔེ་དོན་བསྟན་པ་ནི༔ དེ་ལྟས་ཕུང་པོ་འཇིག་པའི་འཆི་
ལྟས་རྣམས།། ནད་དང་ལུས་ཟུངས་དྲི་མ་འཁྲུགས་གྱུར་ནས།། གཅིག་གཤེད་
གཅིག་གིས་བྱས་ཏེ་སྲོག་འདོར་ཕྱིར།། འབྱུང་འགྱུར་དུས་ཀྱི་རི་རབ་འཇིག་དང་
མཚུངས།། ཞེས་པས་བསྟན་ཏེ། འཆི་བ་ལ་ལྟས་འབྱུང་བ་ཅིའི་ཕྱིར་ན། ལུས་
ཀྱི་ངོ་བོའི་ནད་ཟུངས་དྲི་མ་གསུམ་ཡིན་པ་སྟེ། དང་པོ་ཆགས་པའི་དུས་གཅིག་
སྐྱོབས་པ་གཅིག་གིས་བྱས། བར་དུ་གནས་པའི་དུས་གཅིག་རྟེན་གཅིག་གིས་
བྱས། ཐ་མ་འཇིག་པའི་དུས་ན་གཅིག་གཤེད་གཅིག་གིས་བྱས་ནས་འཇིག་པའི་
ཕྱིར། འཆི་ལྟས་འབྱུང་སྟེ། དཔེར་ན། ཕྱི་སྣོད་ཀྱི་འཇིག་རྟེན་གླིང་ བཞི་རི་
རབ་དང་བཅས་པ་འདི་ཡང་། འཇིག་པའི་རྟོགས་ལ་མེ་བདུན་ཆུ་གཅིག་ལ་
སོགས་པ་འཇིག་པ་དང་མཚུངས་སོ།།
འཆི་ལྟས་ཤེས་པ་གཅེས་པར་གདམས་པ་ནི། འཆི་ལྟས་མི་ཤེས་གསོ་བ་
བླང་དོར་འགག། དེ་མ་ཤེས་པས་སྙན་གྲགས་ཐོབ་མ་ཡིན།། དེ་ཕྱིར་མཁས་
འདོད་འཆི་ལྟས་རྟོགས་པར་བྱ།། ཞེས་པས་བསྟན་ཏེ། འཆི་ལྟས་ངོ་མི་ཤེས་ན་
ནད་པ་གསོ་བའི་དུས་སུ་འདི་འཆི་བས་སྤོང་། འདི་འཚོ་བས་གསོ་བར་ཁས་
བླངས་ཏེ་སོས་ན་སྙན་གྲུགས་ཐོབ་པའི་ཕྱིར་རོ།། མཁས་པའི་སྙན་གྲགས་ཐོབ་
པ་འདོད་ན། འཆི་ལྟས་ངོ་ཤེས་ཤིང་རྟོགས་པར་བྱའོ། །
འཆི་ལྟས་བཟློག་ཐབས་ནི། རྨི་ལམ་རྣམས་འགྱུར་རིང་དང་མ་ངེས་ལྟས།།
ཚོགས་གསོག་ཀློག་སྒྲུབ་ཡི་དམ་སུམ་འགྱུར་བཟློག། ཉེ་དུང་རིང་བའི་ལྟས་ལ་
འཆི་བསླུ་བྱ།། ཤིན་ཏུ་ཉེ་བའི་ལྟས་ལ་བཟློག་ཐབས་མེད།། ཅེས་པས་བསྟན་ཏེ།
རིང་བའི་ལྟས་ཕོ་ཉ་རྨི་ལམ་རྣམ་འགྱུར་གསུམ་དང་། མ་ངེས་པའི་ལྟས་ལ། ཁ་



gའབུམ་ནག་
65
འདོན་ཉེའུ་འདོན་ཚ་ཚ་ལམ་འཕྲང་གསལ། གཏོར་མ་བརྒྱ་རྩ་ལ་སོགས་པས་
ཚོགས་གསོག བཀའ་ཀློག་སྔགས་སྒྲུབ་བྱ། སྔར་རང་གང་ཡིན་པའི་ཡི་དམ་
སུམ་འགྱུར་དུ་བྱས་ལ་བཟློག་གོ། ཉེ་བའི་ལྟས་དང་མ་ངེས་པའི་ལྟས་ ཤར་ན།
གོང་མ་རྣམས་ཀྱི་སྟེང་དུ་འཆི་བསླུ་བྱས་པས་ཕལ་ཆེར་བཟློག་གོ། ཤིན་ཏུ་ཉེ་
བའི་ལྟས་ཤར་ནས་ཅིས་ཀྱང་མི་བཟློགས་སོ།། ཞེས་གསུངས་སོ།། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་
ངག་གི་རྒྱུད་ལས་ལུས་ཀྱི་འཇིག་ལྟས་བསྟན་པའི་ལེའུ་སྟེ་བདུན་པའོ།།
ལེའུ་བརྒྱད་པ། ནད་ཀྱི་རྒྱུ་བསྟན་པ།
འཕེལ་འགྲིབ་ནད་ཀྱི་གནས་བསྟན་པ་ལའང་གཉིས་ཏེ། བསླབ་པར་
ཞུས་པ་དང་། དེའི་ལན་ནོ།། དང་པོ་བསླབ་པར་ཞུས་པ་ནི། དེ་ནས་དྲང་
སྲོང་ཡིད་ལས་སྐྱེས་ཀྱིས་འདི་སྐད་ཅེས་ཞུས་སོ།། ཀྱེ་སྟོན་པ་དྲང་སྲོང་རིག་པའི་
ཡེ་ཤེས་ལགས། འཕེལ་འགྲིབ་ནད་ཀྱི་གནས་ལ་ཇི་ལྟར་བསླབ་པར་བགྱི།།
འཚོ་མཛད་སྨན་པའི་རྒྱལ་པོས་བཤད་དུ་གསོལ།། ཞེས་ཞུས་པ་ལས། ཞེས་
པས་སྟོན་ཏེ། དེའི་ལན་ལ་མདོར་རྒྱས་གཉིས། །
མདོར་བསྟན་པ་ནི། སྟོན་པས་གསུངས་པ་ཀྱེ་དྲང་སྲོང་ཆེན་པོ་ཉོན་ཅིག
གང་གསོ་ཕུང་པོ་དེ་ལས་བྱུང་བ་ཡི།། འཕེལ་འགྲིབ་ནད་ཀྱི་གནས་ལ་བསླབ་བྱ་
ན།། རྒྱུ་རྐྱེན་ཞུགས་ཚུལ་གནས་དང་མཚན་ཉིད་དང་། དབྱེ་བ་སོ་སོའི་དོན་
དང་བདུན་དུ་བཤད།། ཅེས་པས་བསྟན་ཏེ། གང་གསོ་བ་ནད་ཀྱི་མཚན་ཉིད་
ནི། འཕེལ་འགྲིབ་ནད་ཀྱི་གནས་བསྟན་པ་ལ་སྤྱི་དོན་བདུན་ཏེ། ནད་ཀྱི་རྒྱུ་
དང་། རྐྱེན་དང་། ཞུགས་ ཚུལ་ དང་། གནས་ དང་། མཚན་ ཉིད་ དང་།
དབྱེ་བ་དང་། སོ་སོའི་དོན་བསྟན་པའོ།། དེ་རྣམས་རྒྱས་པར་བཤད་པ་ལ་ལེའུ་
ལྔས་བསྟན་ཏེ། ལེའུ་བརྒྱད་པས་ནད་ཀྱི་རྒྱུ་བསྟན། དགུ་པས་ནད་ཀྱི་རྐྱེན་



66
༄༅།འབུམ་ནག་འབུམ་ཆུང་།
བསྟན། བཅུ་བས་ནད་ཀྱི་ཞུགས་ཚུལ་དང་གནས་བསྟན། བཅུ་གཅིག་པས་
ནད་ཀྱི་མཚན་ཉིད་བསྟན། བཅུ་གཉིས་པར་ནད་ཀྱི་དབྱེ་བ་དང་སོ་སོའི་དོན་
བསྟན་པའོ།།
དེ་ལ་དང་པོ་ནད་ཀྱི་རྒྱུ་བསྟན་པ་ལ། ལེའུའི་གཞུང་དང་མཚན་གཉིས་
སོ།། གཞུང་ལ་མདོར་རྒྱུས་གཉིས། དང་པོ་མདོར་བསྟན་པ་ནི། དང་པོ་རྒྱུ་ལ་
རིངརྒྱུ་ཉེ་རྒྱུ་གཉིས།། ཞེས་པས་བསྟན་ཏེ། ནད་ཀྱི་རྒྱུ་ལ་རིང་བའི་རྒྱུ་དང་ཉེ་
རྒྱུ་གཉིས་སོ།། རྒྱས་པར་བཤད་ན་དང་པོ་རིང་བའི་རྒྱུ་ལ་མདོར་རྒྱུས་གཉིས། །
མདོར་བསྟན་པ་ནི། རིང་བའི་རྒྱུ་ལ་སྤྱི་དང་ཁྱད་པར་གཉིས།། ཞེས་
པས་སྟོན་ཏེ། རིང་རྒྱུ་སྤྱིར་བསྟན་པ་དང་ཁྱད་པར་གཉིས་སོ། །
རྒྱས་པར་བཤད་ན། རིང་རྒྱུ་སྤྱིར་བསྟན་པ་ནི། དང་པོ་ནད་འཁྲུགས་སྣ་
ཚོགས་ཚུལ་ཅན་གྱིས།། གྲངས་མེད་གྱུར་བས་ལུས་ཉིད་གཟིར་གྱུར་པ།། དེ་རྒྱུ་
རེ་རེར་བསྟན་པར་མི་ནུས་པས།། དེ་བས་ནད་ཀུན་སྤྱི་རྒྱུ་བརྗོད་པ་ནི།། ནད་
རྣམས་ཀུན་གྱི་རྒྱུ་ནི་གཅིག་པུ་སྟེ། བདག་མེད་དོན་མ་རྟོགས་པས་མ་རིག་ཅེས།།
དཔེརན་བྱ་ནི་མཁའ་ལ་ལྡིང་གྱུར་ཀྱང་།། རང་གི་གྲིབ་མ་དེ་དང་མི་འབྲལ་
ཞིང་། འགྲོ་ཀུན་བདེ་བར་གནས་ཤིང་སྤྱོད་ནའང་།། མ་རིག་ལྡན་པས་ནད་
དང་འབྲལ་མི་སྲིད།། ཅེས་པའི་བསྟན་ཏེ། རིང་རྒྱུ་སྤྱི་དང་ཁྱད་པར་གཉིས་
ཡོད་པའི། དང་པོ་སྤྱི་རྒྱུ་ནི་ནད་ཉེས་པ་གསུམ་འཁྲུགས་པ་ལ། ནད་རྣམས་སྣ་
ཚོགས་པའི་ཚུལ་ཅན་གྱིས། གྲངས་མེད་གྱུར་པས་ལུས་ཉེན་ཞིང་། གཟིར་བར་
གྱུར་བ་དེའི་རྒྱུ་ནི། ནད་རེ་རེ་ལ་རྒྱུ་རེ་རེ་ཡོད་ཀྱང༌། བསྟན་པར་མི་ནུས་ཤིང་
མི་ལང་བའི་ཕྱིར། དེ་བས་ནད་ཀུན་སྤྱི་རྒྱུ་བཤད་པར་བྱ་བ་ནི། ནད་ཀུན་གྱི་རྒྱུ་
ནི་གཅིག་པུ་ཡིན་ཏེ། སེམས་དེས་བདག་མེད་པའི་དོན་མ་ཤེས་པས་མ་རིག་པ་
ཞེས་བྱ་བ་དེ་ཡིན། དཔེར་ན་བྱ་ནམ་མཁའ་ལ་འཕུར་ཡང༌། ས་ལ་བབས་པ་
དང་། གྲིབ་མ་ བྱུང་འོག་ཏུ་ཕྱིར་གྱི་འོང་བ་དང་མི་འབྲལ་བཞིན་དུ། རྐང་
གཉིས་ཀྱི་འགྲོ་བ་ཀུན་གྱི་ཁམས་སྙོམས་པའི་དུས་སུ། ནད་མེད་པར་བདེ་བར་



༄༅gའབུམ་ནག །
གནས་ཀྱང་མ་རིག་པ་དང་འབྲལ་མི་སྲིད་ལ། མ་རིག་པ་ཇི་སྲིད་ཡོད་ཀྱི་བར།
དེ་སྲིད་དུ་ནད་དང་འབྲལ་མི་སྲིད་དོ།།
ཁྱད་པར་རྒྱུ་ནི། ཁྱད་པར་རྒྱུ་ནི་མ་རིག་ལས་བྱུང་བའི།། འདོད་ཆགས་
ཞེ་སྡང་གཏི་མུག་དུག་གསུམ་ལས།། འབྲས་བུ་རླུང་མཁྲིས་བད་ཀན་ཉེས་པ་
སྐྱེད།། ཅེས་པས་སྟོན་ཏེ། ཁྱད་པར་ཉེས་པ་གསུམ་པོའི་རྒྱུ་ནི། ནད་སྤྱིའི་རྒྱུ་མ་
རིག་པ་དེས་བསྐྱེད་དེ། དེ་ལས་འདོད་ཆགས་ཞེ་སྡང་གཏི་མུག་དུག་གསུམ་
ལས།། རླུང་མཁྲིས་བད་ཀན་གསུམ་རིམ་པར་བསྐྱེད་པ་སྟེ། འདོད་ཆགས་ལས་
རླུང་སྐྱེད། ཞེ་སྡང་ལས་མཁྲིས་པ་སྐྱེད། གཏི་མུག་ལས་བད་ཀན་སྐྱེད་པའོ། །
ཉེ་རྒྱུ་ལ་གཉིས་ཏེ། ཉེ་རྒྱུ་དངོས་དང་། ཉེ་རྒྱུ་འཁྲོ་བའི་རྒྱུ་མཚན་ནོ།།
ཉེ་རྒྱུ་དངོས་ནི། ཉེ་རྒྱུ་རླུང་དང་མཁྲིས་པ་བད་ཀན་གསུམ།། ཞེས་པས་སྟོན་ཏེ།
རླུང་མཁྲིས་བད་ཀན་གསུམ། རྣམ་པར་མ་གྱུར་བ་དེ་ནད་ཀྱི་རྒྱུ་ཡིན་ནོ།། དེ་
ལའང་སྤྱི་རྒྱུ་ནི་མེས་པོ་ལྟ་བུ་ནི། དེ་ཡིས་བསྐྱེད་པ་ནི་ཁྱད་པར་གྱི་རྒྱུ། ཕ་སྤུན་
གསུམ་ཡོད་པ་ལྟ་བུའོ།། དེ་གཉིས་ཀའང་རྒྱུ་ནས་སྐྱེད་པའི་ཕྱིར་རོ།། རིང་རྒྱུ་
ཞེས་བྱ་བ་ནི་བཞེས་ནིང་གི་ས་བོན་ལྟ་བུའོ།། ཉེ་རྒྱུ་ཕ་སྤུན་གསུམ་པོ་དེ་ལ་བུ་རེ་
རེ་བྱུང་བས་ཕ་སྤུན་གསུམ་པོ་ལྟ་བུ་ནི། རླུང་མཁྲིས་བད་ཀན་གསུམ་ཡིན་ཏེ།
དོ་ཅིག་ཅིག་གི་སྟོན་ཐོག་ལྟ་བུའོ།། རླུང་མཁྲིས་བད་ཀན་གསུམ་གྱིས་ནད་ཚ་
གྲང་གཉིས་སྐྱེད་པ་ནི། དོ་ཅིག་ཅིག་གི་ས་བོན་ལྟ་བུའོ།། བར་མ་ཆད་པར་ནད་
དངོས་སུ་བསྐྱེད་པའི་ཕྱིར་ཉེ་རྒྱུ་ཞེས་བྱའོ།། ཉེ་རྒྱུ་འཁྲོ་བའི་རྒྱུ་མཚན་ལ་གཉིས་
ཏེ། རྣམ་པར་གྱུར་བ་ནད་ཀྱི་ངོ་བོ་ཡིན་པའི་ཕྱིར། རྣམ་པར་མ་གྱུར་བ་ནད་ཀྱི་
རྒྱུར་བསྟན་པ་དང༌། རླུང་མཁྲིས་བད་ཀན་ གསུམ་ནད་ཀྱི་ རྒྱུར་འགྱུར་གྱིས།
ནད་ཐམས་ཅད་བསྐྱེད་པའི་ཕྱིར་ནད་ཀྱི་རྒྱུར་བསྟན་པའོ།།
དེ་ལ་རྣམ་པར་གྱུར་བ་ནད་ཀྱི་ངོ་བོ་ཡིན་པས་རྣམ་པར་མ་གྱུར་པ་ནད་ཀྱི་
རྒྱུར་བསྟན་པ་ནི། རྣམ་པར་མ་གྱུར་ནད་ཀྱི་རྒྱུར་འགྱུར་ལ།། རྣམ་གྱུར་མ་
སྙོམས་ནད་ཀྱི་ངོ་བོ་ཡིན།། ལུས་དང་སྲོག་ལ་གནོད་ཅིང་གདུངས་པས་སོ།།



68
gའབུམ་ནག་འབུམ་ཆུང་།
ཞེས་པས་བསྟན་ཏེ། རླུང་མཁྲིས་བད་ཀན་གསུམ་པོ་དེ། རྣམ་པར་མ་གྱུར་བ་
ཅིག་ནད་སྐྱེད་པའི་རྒྱུ་ཡིན་ལ། དེ་ལས་རྣམ་པར་གྱུར་བ་སྟེ། འཁེལ་ཟད་མ་
སྙོམས་པ་ཅིག་ནད་ཀྱི་ངོ་བོ་ཡིན་ནོ། རྣམ་པར་གྱུར་པ་དེ། ནད་ཀྱི་ངོ་བོ་ཡིན་
པ་ཅིའི་ཕྱིར་ན། ལུས་སྲོག་ལ་སྡང་བར་བྱེད་པའི་ནད་ཡིན་པའོ། དེས་ན་རྣམ་
པར་མ་གྱུར་བ་དེས་རྣམ་ པར་ གྱུར་ པའི་ ནད་དེ་ བསྐྱེད་ པའི་ རྒྱུར་ འགྱུར་ལ།
དངོས་སུ་སྐྱེད་པས་ཉེ་རྒྱུའོ།། རླུང་མཁྲིས་བད་ཀན་གསུམ་གྱིས་ནད་ཐམས་ཅད་
སྐྱེད་པའི་ ས་ བོན་ ཡིན་ པའི་ ཕྱིར་ རོ།། རྒྱུ་ ཡིན་ པར་ བསྟན་ པ་ ལ་ གསུམ་ སྟེ།
མཁྲིས་པ་ལས་མ་གྱུར་བའི་ཚ་བ་མི་སྲིད་པར་བསྟན་པ་དང་། བད་ཀན་ལས་མ་
གྱུར་བའི་གྲུང་བ་མི་སྲིད་པར་བསྟན་པ་དང༌། རླུང་ཟུང་དུ་འཇུག་པས་ཚ་གྲང་
གཉིས་ཀ་བསྐྱེད་པར་བསྟན་པའོ། །
དང་པོ་ མཁྲིས་ པ་ ལས་ མ་ གྱུར་ བའི་ ཚ་ བ་ མི་ སྲིད་ པར་ བསྟན་ པ་ ནི།
མཁྲིས་པ་འཁྲུགས་པས་ལུས་ཟུངས་བསྲེག་པར་བྱེད།། འདི་ནི་མེ་ཡི་རང་བཞིན་
ཚ་བས་ན།། སྨད་ན་གནས་ཀྱང་སྟོད་དུ་འབར་བར་བྱེད། ཚ་བའི་ནད་ཀུན་
འདི་ལས་མ་སྐྱེས་མེད།། ཅེས་པས་བསྟན་ཏེ། དེས་ན་ཚད་པ་ཐམས་ཅད་ཀྱི་རྒྱུ་
མཁྲིས་པའོ༎
བད་ཀན་ལས་མ་གྱུར་བའི་གྲང་བར་མི་སྲིད་པར་བསྟན་པ་ནི། བད་ཀན་
འཁྲུགས་པས་ལུས་ཀྱི་མེ་དྲོད་འཇོམས།། འདི་ནི་ས་ཆུའི་རང་བཞིན་ལྕི་ལ་
བསིལ།། སྟོད་ན་གནས་ཀྱང་སྨད་དུ་ལྷུང་བར་བྱེད།། གྲང་བའི་ནད་ཀུན་འདི་
ལས་མ་སྐྱེས་མེད།། ཅེས་པས་བསྟན་ཏེ། བད་ཀན་མེད་པར་བསིལ་བ་མི་སྲིད་
ལ། ས་ཆུ་ལྕི་བས་མར་བབས་པས། སྟོད་དུ་གནས་ཀྱང་སྨད་དུ་ལྷུང་ཞེས་སོ།
དེས་ན་གྲང་བ་ཐམས་ཅད་ཀྱི་རྒྱུ་བད་ཀན་ནོ།།
རླུང་ཟུང་དུ་འཇུག་པས་ཚ་གྲང་གཉིས་ཀ་བསྐྱེད་པར་བསྟན་པ་ནི། རླུང་
ནི་ཚ་གྲང་གཉིས་ཀའི་ཁྱབ་བྱེད་དེ།། ཉི་མར་ལྡན་ན་བསྲེག་པའི་གྲོགས་བྱེད་
ཅིང་།། ཟླ་བར་ལྡན་ན་བསིལ་བའི་གྲོགས་བྱེད་ལ།། སྟོད་སྨད་ཕྱི་ནང་མ་ལུས་
ir
ir



༄༅།འབུམ་ནག
69
ཁྱབ་པར་རྒྱུ།། ཚ་གྲང་གཉིས་ཀ་འཁྲུགས་ཅིང་སློང་བར་བྱེད།། དེ་བས་རླུང་ནི་
ནད་ཀུན་མ་ལུས་རྒྱུ།། ཞེས་པས་བསྟན་ཏེ། རླུང་དང་མཁྲིས་པ་གཉིས་ཀ་ཡང་
བར་མཐུན་པ་ལས། དེ་གཉིས་ཟུང་དུ་འཇུག་པ་སྟེ། རླུང་གིས་ཚ་བ་བུས་ནས་
སྲེག་རོགས་བྱེད་དོ།། རླུང་གྲུང་བ་དང་བད་ཀན་བསིལ་བ་ཙམ་དུ་ཆ་མཐུན་
པས། དེ་གཉིས་ཟུང་དུ་འཇུག་པ་སྟེ། རླུང་གིས་བད་ཀན་འཁྱགས་རོགས་བྱེད།
ཡང་ཞིང་གཡོ་བས་ལུས་ཀུན་ཁྱབ་པར་འགྱུར་ཞིང་། ཚ་གྲང་གཉིས་པོ། དང་
པོར་སློང་བ་དང་། བར་དུ་ཟུག་དང་བྱེར་བའི་སྣ་ཁྲིད་དང་། ཐ་མ་མཇུག་སྡུད་
པར་བྱེད་དོ།། ཚ་གྲང་གཉིས་ཀ་མ་ཡིན་པ་རླུང་རྐྱང་པས་བསྐྱེད་པའི་ཕྱིར་རོ།།
ནད་ཀྱི་རྒྱུར་གྱུར་ཏེ། དེ་བས་རླུང་ནི་ནད་ཀུན་མ་ལུས་རྒྱུ།། ཞེས་གསུངས་སོ།།
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་
ངག་གི་རྒྱུད་ལས་ནད་ཀྱི་རྒྱུ་བསྟན་པའི་ལེའུ་སྟེ་བརྒྱད་པའོ།། ཞེས་པས་བསྟན་
ལེའུ་དགུ་པ། ནད་ཀྱི་རྐྱེན་བསྟན་པ།
ནད་ཀྱི་རྐྱེན་བསྟན་པ་ལ། དབབ་གཞུང་མཚན་གསུམ། དང་པོ་སྙན་
གུསན་དབབ་པ་ནི། དེ་ནས་ཡང་དྲང་སྲོང་རིག་པས་ཡེ་ཤེས་ཀྱིས་འདི་སྐུད་
ཅེས་གསུངས་སོ།། ཀྱེ་དྲང་སྲོང་ཆེན་པོ་ཉོན་ཅིག ཅེས་སྙན་གསན་དབབ་ནས།
གཞུང་བཤད་པ་ལ། མདོར་རྒྱུས་གཉིས་སོ། མདོར་བསྟན་པ་ནི། རྒྱུ་ལ་སྐྱེད་
པར་བྱེད་པའི་རྐྱེན་གསུམ་སྟེ། སྐྱེ་མཆེད་གསོག་ལྡང་སློང་རྐྱེན་རྣམ་པ་གསུམ།།
སྐྱེ་ཞིང་མཆེད་པར་བྱེད་པ་སྐྱེ་མཆེད་དང་། གསོག་ཅིང་ལྡང་བར་བྱེད་པས་
གསོག་ལྡང་ཞེས། བསགས་པ་སློང་བར་བྱེད་པ་སློང་རྐྱེན་ཡིན།། ཞེས་པས་
བསྟན་ཏེ། ནད་ཀྱི་ཉེ་རྒྱུ་རླུང་མཁྲིས་བད་ཀན་གསུམ། རྣམ་པར་མ་གྱུར་བའི་
ཐ་མལ་དུ་གནས་པ་དེ་ལ། རྣམ་པར་གྱུར་ཏེ་ནད་དུ་འགྲོ་བར་བྱེད་པ་དེ་ལ་རྐྱེན་



70
70
༄༅།འབུམ་ནག་འབུམ་ཆུང་།
གསུམ་ཡོད་དེ། ནད་སྐྱེ་ཞིང་ མཆེད་ པར་ བྱེད་ པའི་ སྐྱེ་ མཆེད་ དང་། ནད་
གསོག་ཅིང་ལྡང་བར་བྱེད་པའི་གསོག་ལྡང་དང༌། བསགས་པ་སློང་བར་བྱེད་
པའི་སློང་རྐྱེན་དང་གསུམ་མོ།། རྒྱས་པར་བཤད་ན།
དང་པོ་སྐྱེ་མཆེད་ལ་མདོར་རྒྱས་གཉིས། མདོར་བསྟན་པ་ནི། སྐྱེ་མཆེད་
དུས་དང་དབང་པོ་སྤྱོད་ལམ་རྣམས།། དམན་ལྷག་ལོག་པས་ནད་རྣམས་སྐྱེད་
པར་བྱེད།། ཅེས་པས་བསྟན་ཏེ། དུས་དམན་ལྷག་ལོག་པ་དང༌། དབང་པོ་
དམན་ལྷག་ལོག་པ་དང༌། སྤྱོད་ལམ་དམན་ལྷག་ལོག་པས་ནད་རྣམས་སྐྱེད་པར་
བྱེད་དོ།།
རྒྱས་པར་བཤད་ན། དང་པོ་དུས་དམན་ལྷག་ལོག་པ་ནི། དུས་ནི་ཚ་
དུས་གྲང་དུས་ཆར་དུས་གསུམ།། དམན་པ་ཚ་གྲང་ཆར་བ་ཆུང་བ་སྟེ།། ལྷག་པ་
ཆེ་དྲག་ལོག་པ་མེད་པའོ།། ཞེས་པས་བསྟན་ཏེ། དུས་ཞེས་གང་ལ་བྱ་ན། ཚ་
དུས་གྲང་དུས་ཆར་དུས་གསུམ། དཔྱིད་དང་སོས་ཀ་ཚ་དུས་ཡིན། དགུན་
སྟོད་དགུན་སྨད་གྲུང་དུས་ཡིན། དབྱར་དང་སྟོན་གཉིས་ཆར་དུས་ཡིན། དེ་
ལ་དུས་དམན་ལྷག་ལོག་པ་ནི། གང་གིས་བྱེད་ན། ཚ་དུས་ན་ཚ་བ་ཆུང་།
གྲང་དུས་ན་གྲང་བ་ཆུང༌། ཆར་དུས་ན་ཆར་བ་ཆུང་བ་ནི་དུས་དམན་པའོ། ཚ་
དུས་ན་ཚ་བ་ཆེ་དྲགས། གྲུང་དུས་ནི་གྲུང་བ་ཆེ་དྲགས། ཆར་དུས་ན་ཆོར་བ་ཆེ་
དྲགས་པ་ནི་ལྷག་པའོ།། ཚ་དུས་གྲང་། གླང་དུས་ཚ། ཆར་དུས་ཆར་བ་མེད་
པ་ནི་ལོག་པའོ།། དེ་གསུམ་ག་གང་བྱུང་ཡང་། ནད་སྐྱེ་ཞིང་མཆེད་པའི་རྐྱེན་
ཡིན་ནོ།
དབང་པོ་དམན་ལྷག་ལོག་པ་ནི། དབང་པོ་ལྔ་དང་དེ་ཡི་ཡུལ་ལྔ་པོ།།
ཆུང་ངམ་དེ་ལ་མི་སྦྱོར་དམན་པ་སྟེ།། ཤས་ཆེར་གཏད་པ་ལྷག་པའི་སྦྱོར་བ་ཡིན།།
ཤིན་ཏུ་ཉེ་དང་རིང་བ་ཆེའམ་ཆུང་།། འཇིགས་དང་མི་སྡུག་ལོག་པའི་སྦྱོར་བར་
བཤད།། ཅེས་པས་བསྟན་ཏེ། དབང་པོ་གང་ལ་བྱ་ཞེ་ན། མིག རྣ་བ། སྣ་
ལྕེ་ལུས་དང་ལྔ་ལ་དབང་པོ་ལྔ་ཞེས་བྱ། གཟུགས་སྒྲ་དྲི་རོ་རེག་བྱ་ལྔ་ལ་ཡུལ་ལྔ་



འབུམ་ནག
71
ཞེས་བྱའོ། དེ་རྣམས་དམན་ལྷག་ལོག་པ་གང་ལ་བྱ་ཞེ་ན། ཆུང་བ་ཡུལ་ལ་ཤས་
ཆུང་བ་སྟེ། མིག་གིས་གཟུགས་ལ་བག་ཙམ་བལྟས་པ། རྣ་བས་སྒྲ་ལ་བག་ཉན་
པ། སྣས་དྲི་ལ་བག་ཙམ་མནམ་པ། ལྕེས་རོལ་བག་ཙམ་མྱོང་ངོ༌། ལུས་ཀྱིས་
རེག་བྱ་ལ་ཙམ་རེག་པ་ནི། དམན་པའོ།། མི་སྦྱོར་བ་ནི། མིག་གིས་གཟུགས་ལ་
མ་བལྟས་པ། རྣ་བས་སྒྲ་ལ་མ་ཉན་པ། སྣས་དྲི་མ་མནམ་པ། ལྕེས་རོ་མ་མྱོང་
བ། ལུས་ཀྱིས་རེག་བྱ་ལ་མ་རེག་ན་ལོག་པར་འགྲོ་བའོ།། མིག་གིས་གཟུགས་ལ་
ཤས་ཆེར་གཏད་པ། རྣ་བས་སྒྲ་ལ་ཤས་ཆེར་གཏད་པ། སྣས་དྲི་མ་ཤས་ཆེར་
གཏད་པ། ལྕེས་རོ་ཤས་ཆེར་གཏིད་པ། ལུས་ཀྱིས་རེག་བྱ་ལ་ཤེས་ཆེར་གཏད་
པ་ནི། ལྷག་པའོ།། གཟུགས་སྒྲ་དྲི་གསུམ་ཤིན་ཏུ་ཉེ་བ་དང༌། ཤིན་ཏུ་རིང་བ་
དང་། ཤིན་ཏུ་ཆེ་བ་དང་ཆུང་བ་དང༌། འཇིགས་པ་དང་། ཡིད་དུ་མི་འོང་བ་
ལ་བལྟས་པ་དང་། མི་སྙན་པ་རྣམས་ནི་ལོག་པའི་སྦྱོར་བའོ། ལྕེས་རོ་བྲོ་བ་
དང་སྐྱུག་བྲོ་བ་བསྟེན་ན་ལོག ལུས་ཀྱིས་རེག་བྱ་རྩུབ་མོ་དང་གྲང་བ་ཅན་ལ་
ཁྲུས་བྱས་པ་དང་། ཚ་བ་ཅན་ལ་བསྐུ་མཉེ་བྱས་པ་ལྟ་བུ་ལོག་པའོ།། དབང་པོ་
ལྔ་དམན་ལྷག་ལོག་པར་གྱུར་ནའང་། ནད་སྐྱེ་ཞིང་མཆེད་པར་བྱེད་པའི་རྐྱེན་
ནོ།། ལྕེ་རོ་ལ་མ་སྦྱར། ལུས་རེག་བྱ་དང་གོས་ལ་མ་སྦྱར་བ་ནི། སྐྱེ་མཆེད་དུ་མི་
འགྲོ་བ་སྟེ། བད་རླུང་དང་དངོས་སུ་སློང་བའི་རྐྱེན་དུ་འགྲོ་བའོ། །
སྤྱོད་ལམ་དམན་ལྷག་ལོག་པ་ནི། སྤྱོད་ལམ་ལུས་ངག་ཡིད་དང་གསུམ་
ཡིན་ཏེ། ཆུང་ངམ་མི་སྦྱོར་འཇུག་པ་དམན་པས་དམན།། རྐུན་ངས་འཇུག་པ་
ལྷག་པའི་སྦྱོར་བ་སྟེ།། ཤུགས་བཀག་བཙིར་གཅུས་མི་དགེ་ལོག་སྦྱོར་རོ།། ཞེས་
པས་བསྟན་ཏེ། སྤྱོད་ལམ་ཞེས་བྱ་བ་གང་ལ་བྱ་ཞེ་ན། ལུས་ལས་ཆུང་ངམ་མི་
སྦྱོར་བར་བསྡད་པ་དང་། ངག་སྨྲ་བ་ཉུང་ངམ་མི་སྦྱོར་བར་མ་སྨྲས་པ་དང་།
ཡིད་བསམ་མནོ་ཆུང་ངམ་མི་སྦྱོར་བ་སྟེ། བསམ་བློ་མི་གཏོང་བ་ དང་། དེ་
རྣམས་དམན་པའོ།། ལུས་ལས་དྲག་གམ་ངག་སྔགས་སྨྲ་བ་དྲགས་སམ། བསམ་
མནོ་དྲགས་པ་ནི་བསྟུད་པས་འཇུག་པ་སྟེ། ལྷག་པའི་སྦྱོར་བའོ།། བཀྲེས་སྐོམ་



-72_
༄༅།འབུམ་ནག་འབུམ་ཆུང་།
སྐྱུགས་པ་ལ་སོགས་ཤུགས་ཀྱིས་བཀག་པ་དང༌། བཙིར་བ་དང་ལུས་གཅུས་པ་
ལ་སོགས་ལུས་ཀྱི་སྦྱོར་བའོ།། རྒྱུ་བ་དང་འཐབ་པ་སྦོས་པ་ཡིད་ཀྱི་སྦྱོར་བའོ།།
སྲོག་གཅོད་བརྐུ་དང་ལོག་གཡེམ་གསུམ་ལུས་ཀྱི་སྦྱོར་བའོ།། རྫུན་ཕྲ་ངག་འཆལ་
ཚིག་རྩུབ་བཞི་ང་ག་གིའོ།། བརྣབ་སེམས་གནོད་སེམས་ལོག་ལྟ་ཡིད་ཀྱི་ལོག་སྦྱོར་
རོ།། དེ་ལྟར་དམན་ལྷག་ལོག་པས་ནད་ཀྱི་སྐྱེ་མཆེད་དུ་འགྱུར་བའོ།
གསོག་ལྡང་ལ་མདོར་རྒྱུས་གཉིས། མདོར་བསྟན་པ་ནི། གསོག་ལྡང་ཞི་
གསུམ་རྒྱུ་དང་ངོ་བོ་དུས།། ཞེས་པས་བསྟན་ཏེ། གསོག་ལྡང་ཞི་བའི་རྒྱུ་དང་།
གསོག་ལྡང་ཞི་བའི་ངོ་བོ་དང༌། གསོག་ལྡང་ཞི་བའི་དུས་སོ།། རྒྱས་པར་བཤད་
ན་གསོག་ལྡང་ཞི་བའི་རྒྱུ་ནི། རྒྱུ་ནི་རྩུབ་སོགས་དྲོ་ལྡན་རླུང་གསོག་ལ།། གྲང་
བས་ལྡང་ཞིང་སྣུམ་དྲོས་ཞི་བར་འགྱུར།། དེ་བཞིན་རྣོ་སོགས་བསིལ་ལྡན་མཁྲིས་
པ་གསོག། ཚ་བས་ལྗང་ཞིང་རྟུལ་སོགས་བསིལ་ལྡན་ཞི།། ལྕི་སྣུམ་བསིལ་ལྡན་
བད་ཀན་གསོག་འགྱུར་གྱིས།། དྲོ་བས་ལྡང་ཞིང་རྩུབ་སོགས་ཀྱིས་ཞི་འགྱུར།།
ཅེས་པས་བསྟན་ཏེ། དང་པོ་རླུང་གསོག་པའི་རྒྱུ་ནི། ཕྱིའི་ཡུལ། ནམ་ཟླའི་
དུས། ཟས་སྨན་གྱི་རོ་ནུས། ལུས་ཀྱི་སྤྱོད་ལམ་ལྔ་སྟེ། རྩུབ་པས་གསོག་པ་ནི།
ཡང་བ། སྐྱ་བ། གཡོ་བ་བཞི། མཚུངས་ང་ར་ལྡན་པ་ནི། རླུང་གསོག་པར་
བྱེད་དེ། རླུང་ གི་ མཚན་ཉིད་དང་ཆོས་མཐུན་པས། རླུང་སྐྱེད་ཅིང་འཕེལ་
བའོ།། རྩུབ་པ་ལ་སོགས་པ་བཞི་པོ་དེ་དྲོད་དང་ལྡན་པས། དྲོ་བ་དེ་རླུང་གི་
གཉེན་པོ་ཡིན་པས། མགོ་མནན་ནས་ལྡང་དུ་མི་སྟེར་བའོ།། དེ་ཡང་ཞིབ་ཏུ་
རྩིས་ན། རླུང་གི་མཚན་ཉིད་དྲུག་ཡོད་པ་ལ། གྲང་བའི་གཉེན་པོ་དོ་བ་ཡིན་
པས། དེ་ལྡང་བར་མགོ་མནན་ནོ།། རྩུབ་པ་ནི་རླུང་རྩུབ་པ་སྟེ། ཡང་བས་ཡང་
བ་བསྐྱེད། གཡོ་བས་གཡོ་བ་བསྐྱེད། སྐྱུ་བས་སྲ་ཕྲ་གཉིས་བསྐྱེད་པས་ རྩུབ་
ཡང་སྐྱ་གཡོ་བཞི་པོས་རླུང་གི་མཚན་ཉིད་ལྔ་སྐྱེད་པར་བྱེད་སྐད། བཞིས་ལྔ་
བསྐྱེད་པ་ཅིའི་ཕྱིར་ན། སྐྱ་བས་སྲ་ཕྲ་གཉིས་བསྐྱེད་པའི་ཕྱིར་རོ།། འོ་ན་རླུང་
ལྡན་བར་རིགས་ཤེ་ན། དྲོ་བ་དེ་གྲུང་བའི་གཉེན་པོར་སོང་བས། དེས་མགོ་



༄༅།འབུམ་ནག་
73
མནན་པའི་ཕྱིར་རོ།། རླུང༌ རང་ གནས་སུ་འཕེལ་ཞིང་གསོག་པར་བྱེད་པའོ།།
རྩུབ་ཡང་སྐྱ་གཡོ་བཞི་པོ་སྟེ། དྲོ་བ་མེད་པར་གྲང་བ་དང་ལྡན་ཙ་ན། མགོ་
མནན་མེད་པར་མི་མཐུན་ཕྱོགས་གཅིག་ཏུ་སོང་བས། རླུང་བསགས་པ་དེ་ལྡང་
བར་བྱེད་པའོ། སྣུམ་དྲོ་བརྟན་པ་ལྕི་བ་འཇམ་པ་ལྔ་དང་ལྡན་ཙ་ན། རླུང་གི་
གཉེན་པོ་ཕྱོགས་གཅིག་ཏུ་སོང་བས་རླུང་ཞི་བར་འགྱུར་རོ།། མཁྲིས་པ་གསོག་
པའི་རྒྱུ་ནི། རླུང་ལ་གསོག་ལྡང་ཡོད་པ་དེ་བཞིན་དུ། མཁྲིས་པ་ལ་ཡང་ཡོད་དེ།
དེ་བཞིན་ཞེས་པས་སོ།། རྣོ་སོགས་ནི། རྣོ་དྲོ་སྣུམ་གསུམ་གྱིས་མཁྲིས་པ་གསོག་
ལ། བསིལ་བ་དང་ལྡན་པས་མགོ་མནན་ནས་མི་ལྡང་བར་བྱེད་པའོ།། རྣོ་དྲོ་
སྣུམ་གསུམ་མཁྲིས་པའི་མཚན་ཉིད་དང་མཐུན་ཕྱོགས་ཡིན་པས། མཁྲིས་པའི་
མཚན་ཉིད་བདུན་ལས་དྲུག་བསྐྱེད་པའི་ཕྱིར། ཚ་བའི་མགོ་བསིལ་བས་མནན་
པས། ལྡང་དུ་མི་སྟེར་བའི་ཕྱིར། རྣོ་དྲོ་སྣུམ་གསུམ་པོ། བསིལ་བ་མེད་པར་ཚ་
བ་དང་ལྡན་ཙམ་ན། མགོ་མནོན་མེད་པར་ཕྱོགས་གཅིག་ཏུ་སོང་བས། མཁྲིས་
པ་བསགས་པ་སློང་བར་བྱེད་པའོ།། སྣུམ་སོགས་ནི། རྟུལ་བ་གྲང་བ་བསིལ།
མཉེན་པ་སླ་བ་སྐམ་པ་དྲུག་ཏུ་ལྡན་ཙ་ན། མཁྲིས་པའི་གཉེན་པོ་ཕྱོགས་གཅིག་
ཏུ་སོང་བས། མཁྲིས་པ་ཞི་བར་འགྱུར་རོ། དེའི་སྐབས་སུ་ དྲོ་བ་བསིལ་བ་
གཉིས་ཀས་ མཁྲིས་ པ་ གསོག་ པ་ ཡིན་ ཏེ། དྲོ་ བ་ ཡོད་ ན། བསིལ་ བ་ མེད་
བསིལ་བ་ཡོད་ན་དྲི་བ་མེད་པས་འགལ་ཞེ་ན། ཡུལ་དུས་རོ་ནུས། སྤྱོད་ལམ་ལྔ་
པོ་དེ་ལ། དྲོ་བ་སྐྱེད་ཅིང་ལ་ལ་བསིལ་བས་མགོ་མནོན་མེད་པའི་ཕྱིར་འགལ་བ་
མེད་དོ།། རྣོ་དྲོ་སྣུམ་གསུམ་གྱིས་མཁྲིས་པའི་མཚན་ཉིད་བདུན་གསོག་པའི་རྒྱུ་
མཚན་ཅི་ཡིན་སྙམ་ན། སྣུམ་པ་དེས་མཁྲིས་པའི་མཚན་ཉིད་སྣུམ་པ་དང་འཁྲུ་
བ་གཉིས་སྐྱེད། རྣོ་བས་མྱུར་དུ་འབིགས་པའི་ཕྱིར་འཁྲུ་བ་སྐྱེད། དྲོ་བས་ཚ་
ཡང་དྲི་མནམས་པ་གསུམ་སྐྱེད་དོ༎ དེ་དྲོ་བ་ལས་ཚ་བ་འབྱུང་བ་དང༌། དྲོ་བ་
ཙམ་དང་། གཉེན་པོའི་ཁ་ནས་ཡང་བ་དང༌། དྲོ་བས་འདུལ་བ་དང་། དྲི་
མནམ་པ་བསྐྱེད་དོ།། སྣུམ་པས་སྣུམ་ལ་བཅུད་ཡོད་པས་སྣུམ་བཅས་བསྐྱེད་དོ།།



74
༄༅འབུམ་ནག་འབུམ་ཆུང་།
འཁྲུ་ནུས་རང་བཞིན་གཤེར་བས་འཁྲུ་གཤེར་གཉིས་བསྐྱེད་པར་བྱེད་དོ།། བད་
ཀུན་གསོག་ལྡང་ཞི་བའི་རྒྱུ་ནི། ལྕི་སྣུམ་རྟུལ་འཇམ་བརྟན་ལྔ་བསིལ་་བ་དང
ལྡན་པས། བད་ཀན་གསོག་པར་བྱེད་པ་སྟེ། དེ་དྲུག་ཀ་བད་ཀན་གྱི་མཐུན་
ཕྱོགས་སུ་སོང་བས་ལྡང་བར་རིགས་སོ་སྙམ་ན། ལྕི་སྣུམ་རྟུལ་འཇམ་བརྟན་པ་
ལྔ་པོ་དེ་ལས་བད་ཀན་བསྐྱེད་ནས། བསིལ་བ་དེས་བད་ཀན་ཁྱད་པར་བྱས།
མགོ་མནན་པ་ལྟར་སོང་སྟེ་མི་ལྡང་བར་གསོག་པར་བྱེད་དོ།། ལྕི་སྣུམ་ལ་སོགས་
དྲུག་པོ་དེས། མཚན་ཉིད་བདུན་པོ་བསྐྱེད་ པ་ ཅི་ ཞེས་ བྱ་ན། འཇམ་ པས་
འཇམ་པ་དང་འབྱར་བག་ཅན་གཉིས་སྐྱེད་པའོ།། བསིལ་བ་མེད་ པར་ དྲོ་བ་
དང་ལྡན་ཙ་ན། བད་ཀན་ཁྱད་པར་ཞུ་ནས་ལྡང་བར་བྱེད་དོ།། རྩུབ་སོགས་ནི།
རྩུབ་པ་ཡང་བ་སྐྱ་བ་ཚ་བ་རྣོ་བ་གཡོ་བ་དྲུག་དང་ལྡན་ཙ་ན། བད་ཀན་གྱི་
གཉེན་པོ་ཕྱོགས་གཅིག་ཏུ་སོང་བས། བད་ཀན་ཞི་བར་འགྱུར་རོ།།
གསོག་ལྡང་ཞི་བའི་ངོ་བོ་ནི། ངོ་བོ་རང་གནས་འཕེལ་བ་གསོག་པ་ཡིན།།
རྒྱུ་ལས་འཁྲུགས་པ་མི་མཐུན་ཡོན་ཏན་འདོད།། ལྡང་བ་ལོག་པའི་ལམ་ཞུགས་
རང་རྟགས་སྟོན།། རང་གནས་མཉམ་གནས་ནད་མེད་ཞི་བ་ཡིན།། ཞེས་པས་
བསྟན་ཏེ། གསོག་པའི་ངོ་བོ་ནི། རླུང་རང་གནས་ལྟེ་བ་མན་ཆད་དང་རུས་
པའི་གནས་ སུ་འཕེལ་བ་ནི་གསོག་པ་ཡིན། མཁྲིས་པ་རང་གི་གནས་ སྙིང་ག་
དང་ལྟེ་བའི་བར་རམ། རྒྱུ་ལམ་ཆུ་སེར་ཁྲག་གི་གནས་སུ་འཕེལ་བ་ནི་གསོག་པ་
ཡིན། བད་ཀན་རང་གི་གནས་སྙིང་ག་ཡན་ཆད་དམ། དངས་མ་ཤ་ཚིལ་རྐང་
དང་ཁུ་བའི་གནས་སུ་འཕེལ་བ་ནི་གསོག་པ་ཡིན་ནོ།། འཕེལ་བ་བྱ་བ་ཅི་ཡིན་
སྙམ་ན། ཉེས་པ་གསུམ་ཐ་མལ་དུ་གནས་པ་ནད་ཀྱི་ཉེ་བའི་རྒྱུ་དེ་ལས། ཆེར་
འཁྲུག་ཅིང་འཕེལ་བའོ། དེ་ལས་རྟགས་ཇི་ལྟར་འབྱུང་ན། ནད་གསོག་པའི་
རྟགས་སུ་མི་མཐུན་པའོ།། ཡོན་ཏན་འདོད་པས་རླུང་གསོག་ པའི་རྟགས་ སུ་
བཅུད་འདོད། མཁྲིས་ པ་ གསོག་ པའི་ རྟགས་ སུ་ བསིལ་འདོད། བད་ ཀན་
གསོག་པའི་རྟགས་སུ་དྲོད་འདོད། ལྡང་བའི་ངོ་བོ་ནི། རླུང་ལྡང་བ་དེ་རང་གི་



༄༅།འབུམ་ནག་
75
གནས་ནས་ལངས་ནས། བད་ཀན་མཁྲིས་པའི་གནས་སུ་འགྲོ་བ་དང་། མཁྲིས་
པ་བསགས་པ་དེ་རང་གི་གནས་ནས་ལངས་ནས། བད་རླུང་གི་གནས་སུ་འགྲོ་
བ་དང་། བད་ཀན་བསགས་པ་དེ་རང་གི་གནས་ནས་ལངས་ནས་རླུང་མཁྲིས་
ཀྱི་གནས་སུ་འགྲོ་བ་ནི། ལོག་པའི་ལམ་དུ་ཞུགས་པའོ།། ལྡང་བ་ལ་རྟགས་ཇི་
ལྟར་འབྱུང་ན། རླུང་མཁྲིས་བད་ཀན་གསུམ་པོ་དེ་གང་ལངས་པའི་ནད་རྟགས་
སྟོན་པའོ།། རླུང་མཁྲིས་བད་ཀན་གསུམ་པོ་རང་རང་གི་གནས་ནས་འཕེལ་ཡང་
མ་འཕེལ། ཟད་ཀྱང་མ་ཟད། མཉམ་པོར་གནས་པའོ། །
གསོག་ལྡང་ ཞི་ བའི་ དུས་ ལ་ མདོར་ རྒྱས་ གཉིས། མདོར་ བསྟན་ པ་ ནི།
དུས་ནི་སོས་ཀ་སོགས་གསུམ་རླུང་གི་སྟེ།། མཁྲིས་པ་དབྱར་དང་བད་ཀན་
དགུན་སྨད་དོ།། ཞེས་ པས་ བསྟན་ཏེ། གསོག་ ལྡང་ཞི་ བ་ གསུམ་ གྱི་ དུས་ནི!
སོས་ཀ་དབྱར་སྟོན་དུས་གསུམ་ནི། རླུང་གསོག་ལྡང་ཞི་བའི་དུས་སོ།། དབྱར་
སྟོན་དགུན་སྟོད་དུས། མཁྲིས་པ་དབྱར་དང་བད་ཀན་དགུན་སྨད་དོ། ཞེས་
པས་བསྟན་ཏེ། གསོག་ལྡང་ཞི་བ་གསུམ་གྱི་དུས་ནི། སོས་ཀ་དབྱར་སྟོན་དུས་
གསུམ་ནི། རླུང་གསོག་ལྡང་ཞི་བའི་དུས་སོ།། དབྱར་སྟོན་དགུན་སྟོད་དུས
མཁྲིས་པ་གསོག་ལྡང་ཞི་དུས་སོ།། དགུན་སྨད་དཔྱིད་དང་སོས་ཀ་དུས་གསུམ།
བད་ཀན་གསོག་ལྡང་ཞི་བའི་དུས་སོ།། རྒྱས་པར་བཤད་པ་ལ་བཞི་སྟེ། རླུང་
གསོག་ལྡང་ཞི་བའི་ཚུལ་དང་། མཁྲིས་པ་གསོག་ལྡང་ཞི་བའི་ཚུལ་དང་། བད་
ཀན་གསོག་ལྡང་ཞི་བའི་ཚུལ་དང་། དུས་མ་ཡིན་པར་སྤྱིའི་གསོག་ལྡང་ཞི་བའི་
ཚུལ་བསྟན་པའོ། །
རླུང་གསོག་ལྡང་ཞི་བའི་ཚུལ་ནི། སོས་ཀའི་དུས་སུ་ཡང་ལ་རྩུབ་པ་ཡི།།
ཡུལ་དང་ལུས་དང་ཟས་སྤྱོད་ཀུན་མཚུངས་པས།། རླུང་གསོག་བྱེད་ཀྱི་བྲོ་བས་
ལྡང་མི་འགྱུར།། དབྱར་དུས་ཆར་རླུང་གྲང་བ་སྐྱེ་བས་ལྡང་།། སྟོན་དུས་སྣུམ་ལ་
དྲོ་བས་ཞི་བར་འགྱུར།། ཞེས་པས་བསྟན་ཏེ། སོས་ཀའི་ཚེ། ཕྱི་ཡུལ་ནམ་ཟླའི་
དུས། རང་གི་ལུས་ངག་གི་ཟས་དང་སྤྱོད་ལམ་ཀུན་ཡང་རྩུབ་སྐྱ་གཡོ་བཞི་ལྡན་



76
འབུམ་ནག་འབུམ་ཆུང་།
པས༔ རླུང་གསོག་པར་བྱེད་པས། དྲོ་བའི་དུས་ཀྱིས་མགོ་མནན་ནས་ལྡང་བར་
མི་སྟེར། དབྱར་གྱི་དུས་ན་ཆར་བ་འབབ་པ་ད་ང༌། ལྷགས་པ་སྐྱེད་པས་དྲོ་བ་
སངས་ཏེ་གྲང་མོར་སོང་བས་རླུང་བསགས་པ་དེ་ལྡང་བར་བྱེད་དོ།། སྟོན་གྱི་
དུས་ན་ཡུལ་དུས་སོགས་ཀུན་སྣུམ་ལྕི་དྲོ་འཇམ་བརྟན་པ་ལྔ་ལྡན་པས་ཞི་བར་
འགྱུར་རོ།།
མཁྲིས་པ་གསོག་ལྡང་ཞི་བའི་ཚུལ་ནི། དབྱར་དུས་སྣུམ་བསིལ་མཁྲིས་
གསོག་ལྡང་མི་འགྱུར།། སྣུམ་དྲོས་སྟོན་ལྡང་དགུན་སྟོད་བསིལ་བས་ཞི།། ཞེས་
པས་བསྟན་ཏེ། དབྱར་ཡུལ་དུས་ཟས་སྤྱོད་རྣམས། རྣོ་བས་མཁྲིས་པ་གསོག་ལ།
སྟོན་སྣུམ་ལ་དྲོ་བས་བསགས་པ་ལྡང་ཞིང༌། དགུན་སྟོད་བསིལ་ལ་རྟུལ་བས་ཞི་
བར་འགྱུར་རོ། །
བད་ཀན་གསོག་ལྡང་ཞི་བའི་ཚུལ་ནི། དགུན་སྨད་བསིལ་སྣུམ་ལྕི་བས་
བད་ཀན་གསོག། བསྐོངས་པས་ལྡང་མིན་དཔྱིད་དུས་ཉི་མའི་འོད།། དྲོ་བས་
ལྡང་ཞིང་སོས་ཀ་ཡང་རྩུབ་ཞི།། ཞེས་པས་བསྟན་ཏེ། དགུན་སྨན་བསིལ་སྣུམ་
ལྕི་འཇམ་ བརྟན་ ལྔ་ ལྡན་ པས་ བད་ཀན་སྐྱེད་ ཅིང་ འཁྱགས་ པས་ མི་ ལྡང་ངོ༌།།
བསྐོངས་ཏེ་དཔྱིད་ཉི་མའི་འོད་ཀྱིས་དྲོས་ནས་ཞུ་བ་དང་ལྡང་ངོ་། སོས་ཀ་ཡང་
རྩུབ་སྐུ་གཡོ་ལྡན་པས་ཞི་བར་འགྱུར་རོ།།
དུས་མིན་དུ་ཡང་གསོག་ལྡང་ཞི་བའི་ཚུལ་ནི། འོན་ཀྱང་འབྱུང་བའི་དུས་
ལ་མ་བབས་ཀྱང་། ཟས་སྤྱོད་དབང་གིས་འཕྲལ་ལ་འབྱུང་བ་ཡོད།། ཅེས་པས་
སྟོན་ཏེ། སྤྱིར་གསོག་ལྡང་ཞི་བ་ལ་དུས་ཡོད་དེ། འོན་ཀྱང་དུས་མ་ཡིན་པར་
ཡང་། ཡུལ་དང་ཟས་དང་སྤྱོད་ལམ་གྱི་དབང་གིས་འཕྲལ་དུ་གསོག་ལྡང་ཞི་བ་
ཡོད་པས་འབྱུང་བར་ཤེས་པར་བྱའོ། །
སློང་རྐྱེན་ལ་མདོར་རྒྱས་གཉིས། མདོར་བསྟན་པ་ནི། ཁྱད་པར་སློང་
རྐྱེན་ཐུན་མོང་ཁྱད་པར་གཉིས།། ཞེས་པས་བསྟན་ཏེ། སྤྱིའི་ཐུན་མོང་གི་སློང་
རྐྱེན་དང་། ཁྱད་པར་གྱི་སློང་རྐྱེན་གཉིས་སོ།། རྒྱས་པར་བཤད་པ་ཐུན་མོང་



ཉྩ་འབུམ་ནག་
77
སྤྱིའི་སློང་རྐྱེན་ནི། ནད་ཀུན་སློང་བར་བྱེད་པའི་ཐུན་མོང་རྐྱེན།། འབྱུང་བའི་
དུས་དང་གདོན་དུག་མི་འཕྲོད་ཟས། གསོ་བ་ལོག་དང་ལས་ངན་སད་ལས་
འབྱུང་། ཞེས་པས་བསྟན་ཏེ། ནད་ཐམས་ཅད་རྐྱེན་འབྱུང་བའི་དུས་ལོག་པ་
དང༌། གདོན་དང་དུག་དང་མི་འཕྲོད་པའི་ཟས་ཟོས་པ་དང་། ནད་གསོ་བ་
ལོག་པ་དང་། སྔོན་ལས་ངན་བསགས་པ་ལས་འབྱུང་ངོ༌།། ཁྱད་པར་གྱི་སློང་
རྐྱེན་ལ་གསུམ་སྟེ། རླུང་ལྡང་བའི་སློང་རྐྱེན། མཁྲིས་པ་ལྡང་བའི་སློང་རྐྱེན་
དང་། བད་ཀན་ལྡང་བར་བྱེད་པའི་སློང་རྐྱེན་ནོ།།
རླུང་ལྡང་བར་བྱེད་པའི་སློང་རྐྱེན་ནི། ཁྱད་པར་ཁ་དང་ཡང་རྩུབ་བསྟེན་
དྲགས་དང་།། ཆགས་པས་དུབ་དང་ལྟོ་ཆག་གཉིད་ཆག་དང་།། ལྟོ་སྟོང་ལུས་
ངག་བྱ་བ་དྲག་ཤུལ་དང་། ཁྲག་མང་ཟགས་དང་འཁྲུ་སྐྱུག་དྲག་པོས་བཏབ། །
བསེར་བུས་བུས་དང་ག་ཆད་ངུས་པ་དང་། མྱ་ངན་སེམས་ལས་ཁ་ལས་ཆེ་བ་
དང་།། བཅུད་མེད་ཁ་ཟས་ཡེན་ལ་གཏད་པ་དང་།། དྲག་ཤུལ་བཀག་དང་ནན་
གྱིས་བཙིར་བ་ཡིས།། རྐྱེན་དེ་རྣམས་ཀྱིས་རླུང་ནད་ལྡང་བར་བྱེད།། ཅེས་པས་
བསྟན་ཏེ། རོ་ཁ་བ་དང་། ནུས་པ་ཡང་བ་དང་། རྩུབ་པའི་ཟས་སྨན་བསྟེན་
དྲགས་པ་དང༌། ཁྱིམ་གསར་གྱི་ཆགས་པས་དུབ་པ་དང་། ལྟོ་མང་དུ་ཆག་པ་
དང་། གཉིད་མང་དུ་ཆག་པ་དང་། ལྟོ་སྟོང་ལ་ལུས་ཀྱི་དྲག་ཤུལ་མང་དུ་བྱས་
པ་དང་། སྣ་ཁྲག་གམ་མཚོན་ཁྲག་མང་དུ་ཟགས་པ་དང་། འཁྲུ་སྐྱུག་དྲག་པོ་
མང་དུ་འབྱུང་བ་དང་། བསེར་བུ་ལ་རྒྱུན་དུ་སྡོད་ནུས་པ་དང་། ག་ཆད་ངུས་
པ་དང་། མྱ་ངན་གྱིས་གདུངས་པས་སེམས་ལས་ཆེ་བ་དང་། ཁ་ལས་དྲགས་པ་
དང༌། ཀློག་འདོན་ལ་སོགས་ཁ་ལས་ཆེ་བ་དང་། བཅུད་མ་བཏང་བར་ཁ་ཟས་
ཡེན་ལ་གཏད་པ་དང༌། བཤང་བ་དང་གཅིན་དང་ཁུ་བའི་ཤུགས་བཀག་པ་
དང་། ནན་གྱིས་བཙིར་བ་དང༌། བཀྲེས་སྐོམ་སྐྱུག་པ་ལ་སོགས་པའི་རྐྱེན་དེ་
རྣམས་ཀྱིས། རླུང་བསགས་པ་དེ་སློང་བར་བྱེད་དོ།།
མཁྲིས་པ་ལྡང་བར་བྱེད་པའི་སློང་རྐྱེན་ནི། ཚ་བའི་རོ་དང་རྣོ་ཚ་སྣུམ་



78
༄༅།འབུམ་ནག་འབུམ་ཆུང་།
བསྟེན་དྲགས།། ཞེས་པ་ནས་རྐྱེན་དེ་རྣམས་ཀྱིས་མཁྲིས་ཚད་སློང་བར་བྱེད།།
ཅེས་པས་བསྟན་ཏེ། རོ་ཚ་བ་དང་ནུས་པ་སྣུམ་པ་དྲོ་བ་རྣོ་བ་ལ་སོགས་པ་རྣམས་
གོ་སླ་སྟེ། དེ་རྣམས་ཀྱིས་མཁྲིས་པ་བསགས་པ་ལྡང་བར་བྱེད་དོ།།
བད་ཀན་ལྡང་བར་བྱེད་པའི་སློང་རྐྱེན་ནི། ཁ་མངར་ལྕི་བསིལ་སྣུམ་
བསྟེན་དྲགས་པ་དང་། ཞེས་པ་ནས་རྐྱེན་དེ་རྣམས་ཀྱིས་བད་ཀན་གྲང་ནད་
སློང་།། ཞེས་པས་བསྟན་ཏེ། དེ་རྣམས་ཀྱིས་བད་ཀན་གྲང་ནད་སློང་བར་བྱེད་
པའོ །། །
ལྡན་འདུས་ཀྱི་སློང་རྐྱེན་ནི། དེ་དག་འདྲེས་ལས་ལྡན་འདུས་ནད་དུ་
འགྱུར།། ཞེས་པས་བསྟན་ཏེ། ལྡན་འདུས་སློང་བའི་རྐྱེན་ནི་ཉེས་གསུམ་གཉིས་
གཉིས་ཀྱི་རྐྱེན་འདྲེས་པས་ལྡན་པའི་ནད་སློང་བ་ཡིན་ལ་གསུམ་ག་འདྲེས་པས་
འདུས་པའི་ནད་སློང་བར་བྱེད་པའོ།། ཞེས་གསུངས་སོ།།
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་པ་མན་
ངག་གི་རྒྱུད་ལས་ནད་ཀྱི་རྐྱེན་བསྟན་པའི་ལེའུ་སྟེ་དགུ་པའོ།། ཞེས་པས་བསྟན་
ལེའུ་བཅུ་པ། ནད་འཇུག་ཚུལ།
ནད་ཀྱི་ཞུགས་ཚུལ་བསྟན་པ་ལ། དབབ་གཞུང་མཚན་གསུམ། དང་པོ་
སྙན་གསན་དབབ་པ་ནི། དེ་ནས་དྲང་སྲོང་རིག་པའི་ཡེ་ཤེས་ཀྱིས་འདི་སྐད་
ཅེས་གསུངས་སོ།། ཀྱེ་དྲང་སྲོང་ཆེན་པོ་ཉོན་ཅིག ཅེས་སྙན་གསན་དབབ་ནས།
གཞུང་བཤད་པ་ལ་གཉིས་ཏེ། ནད་ཀྱི་འཇུག་ཚུལ་བསྟན་པ་དང༌། ནད་ཀྱི་
གནས་བསྟན་པའོ།།
ནད་ཀྱི་འཇུག་ཚུལ་བསྟན་པ་ལ་གཉིས་ཏེ། ཚུལ་ཇི་ལྟར་ཞུགས་པ་དང༌།
ཞུགས་པའི་སྒོའོ། ཚུལ་ཇི་ལྟར་ཞུགས་པ་ལ་གསུམ། འཇུག་ཚུལ་མདོར་བསྟན་



འབུམ་ནག
79
པ་དང་། འབྲེལ་ཚུལ་རྒྱས་པར་བཤད་པ་དང་། དེའི་དཔེ་དོན་དང་བཅས་ཏེ་
ཤིན་ཏུ་རྒྱས་པར་བཤད་པའོ། དང་པོ་མདོར་བསྟན་པ་ནི། དེ་ལྟར་རྒྱུ་ལ་རྐྱེན་
གྱིས་བསྐྱེད་བྱས་ནས།། འཇུག་པའི་ཚུལ་ནི་འཕང་བྱའི་ཡུལ་དེ་ལ། འཕེན་
པར་བྱེད་པའི་རྐྱེན་ནི་རྣམ་བཞི་ཡིས།། འཕེན་བྱ་གཅིག་ལ་ཐོག་དང་འབྲེལ་
བས་དཔག། ཅེས་པས་བསྟན་ཏེ། ནད་ཀྱི་ཉེ་རྒྱུ་ཉེས་པ་གསུམ་ཐ་མལ་དུ་
གནས་པ་དེ་ལ། རྣམ་པར་གྱུར་བའི་ནད་སྐྱེད་པར་བྱེད་ པ་ ཡི། རྐྱེན་དང་
འཕྲད་པའི་དུས་སུ་ཇི་ལྟར་ཞུགས་ཤེ་ན། འཕང་བྱའི་ཡུལ་ནི་ཟུངས་དང་དྲི་མ་
བཅུ་པོ་ དེ་ ལ། འཕེན་ པར་ བྱེད་ པའི་ རྐྱེན་ ནི་ དུས་ གདོན་ ཟས་ སྤྱོད་ བཞི།
མདའ་འཕེན་མཁན་གྱི་སྐྱེས་བུ་ལྟ་བུ། འཕེན་བྱེད་མདའ་ལྟ་བུའི་ཉེས་པ་རླུང་
མཁྲིས་བད་ཀན་གསུམ་ལ་འཕོག་པ་དང༌། གནོད་བྱ་ལ་འཕོག་པས། གནོད་
བྱ་དང་གནོད་བྱེད་འབྲེལ་བས་ནད་འཇུག་པར་ཤེས་ཤིང་དཔག་པར་བྱའོ། །
འབྲེལ་ཚུལ་རྒྱས་པར་བཤད་པ་ནི། དེ་བས་རླུང་ནི་རུས་པ་ལ་གནས་ཏེ།
མཁྲིས་པ་ཁྲག་དང་རྔུལ་ལ་གནས་པ་ཡིན།། བད་ཀན་ལྷག་མ་རྣམས་ལ་གནས་
པའོ།། དེ་ལྟར་ཕན་ཚུན་རྟེན་དང་བརྟེན་པའི་ཚུལ།། ཉེས་པ་འཁྲུག་པས་ལུས་
ཟུངས་ཉེན་བྱས་ཏེ།། གཉིས་ཀས་དྲི་མ་ལ་ནི་གནོད་པར་བྱེད།། ཅེས་པས་
བསྟན་ཏེ། དེའང་ཕོག་པ་དང་འབྲེལ་བ་ཇི་ལྟར་དཔག་ཅེ་ན། གནོད་བྱ་བཅུ་
ལ་ལུས་ཟུངས་བདུན་དྲི་མ་གསུམ་ཡོད་པ་ལས། གནོད་བྱེད་ཉེས་པ་གསུམ་རྟེན་
དང་བརྟེན་པར་འབྲེལ་བ་ནི། རླུང་རུས་པ་ལ་བརྟེན་ནས་གནས། མཁྲིས་པ་
ཁྲག་དང་རྡུལ་ལ་བརྟེན་ནས་གནས། བད་ཀན་དེ་གསུམ་མ་གཏོགས་པའི་ལྷག་
མ་རྣམས་ལ་བརྟེན་ནས་གནས་ཏེ། དངས་མ་ཤ་ཚིལ་རྐང་ཁུ་བ་ལྔ། བཤང་
གཅི་གཉིས་དང་བདུན་ལ་གནས་པའོ།། དེ་ལྟར་གནོད་བྱ་གནོད་བྱེད་གཉིས།
ཕན་ཚུན་རྟེན་དང་བརྟེན་པར་གནས་པའི་ཕྱིར། ཉེས་པ་རླུང་མཁྲིས་བད་ཀན་
གསུམ་འཁྲུགས་པས་ལུས་ཟུངས་བདུན་ཉེན་པར་བྱས་ཏེ། ནད་ལུས་ཟུངས་དྲི་
མ་གསུམ་ལ་གནོད་པར་བྱེད་པའོ།།



80
༄༅།འབུམ་ནག་འབུམ་ཆུང་
དེའི་དཔེ་དོན་དང་བཅས་ཏེ་ཤིན་ཏུ་རྒྱས་པར་བཤད་པ་ནི། དེ་ནི་ནད་
དང་རྒྱུ་མཐུན་ཟས་ཀྱི་བཅུད།། ཁྱབ་བྱེད་རླུང་གིས་བུ་ག་རྣམས་སུ་གཏོར།།
དེའི་ཚེ་དངས་མ་གང་དུ་ཆགས་གྱུར་པ། བུ་གའི་སྐྱོན་དང་དེ་དུས་སྤྱོད་ལམ་
གྱིས།། མཁའ་ལ་སྤྲིན་འདུས་ཆར་བ་འབབ་པ་བཞིན།། རང་རང་གནས་དེར་
འཕེལ་ཞིང་གསོག་པར་བྱེད།། བསགས་པ་རྐྱེན་འཕྲད་ངེས་པ་ཁོ་ནར་ལྡང་།།
ཞེས་པས་བསྟན་ཏེ། དེ་ལྟར་རྐྱེན་བཞིས་ཉེས་པ་འཁྲུགས་ནས་ལུས་ཟུངས་དྲི་མ་
ལ་གནོད་པ་དེ་ནི། རྒྱས་པར་བཤད་ན་ནད་དང་མཐུན་པའི་ ཟས་ཀྱི་བཅུད་
ལེན་ཅེས་བྱ་སྟེ། རླུང་དང༌ རྒྱུ་མཐུན་པའི་ ཟས་ཀྱི་ རོ་ ཁ་ བ། རྩུབ་ པ་ དང་།
ཡང་བའི་ཟས་ཟོས་པའི་དངས་མ་དེ་རླུང་ཁྱབ་བྱེད་ཀྱིས་ནི་གནོད་བྱ་བཅུ་རྒྱུ་
ལམ་བུ་ག་རྣམས་སུ་ གཏོར་ཏེ། དེའི་ཚེ་དངས་མ་དེ་ལུས་ཟུངས་ བདུན་ གྱི་
གནས་གང་ དུ་ སླེབས་ ཤིང་ ཆགས་ པར་འགྱུར་ བས། རྟེན་ དང་ བརྟེན་ པར་
འབྲེལ་བའི་བུ་གའི་སྐྱོན་དང་སྤྱོད་ལམ་གྱིས་གསོག་ཅིང་ལྡང་སྟེ། རླུང་བསྐྱེད་
པའི་ཟས་དངས་མར་འགྲོ། དེ་ནས་ཁྲག་ཏུ་འགྲོ། དེ་ནས་ཤ་རུ་འགྲོ། དེ་ནས་
ཚིལ་དུ་འགྲོ། དེ་ནས་རུས་པར་འགྲོ། དེ་ནས་རྐང་། དེ་ནས་ཁུ་བར་འགྲོ་ལ།
དངས་མ་ཁྲག་ ཤ་ཚིལ་རྐང་ཁུ་བ་ལྔའི་གནས་སུ་སླེབས་དུས་ན། རླུང་བསྐྱེད་
པར་བྱེད་པའི་སྤྱོད་ལམ་བྱས་པས། དེ་རྣམས་བད་མཁྲིས་གཉིས་ཀྱི་གནས་ཡིན་
ཕྱིར། རླུང་བསྐྱེད་ཅིང་གསོག་པར་མི་ནུས་ལ། རུས་པའི་གནས་སུ་སླེབས་དུས།
རླུང་བསྐྱེད་པའི་སྤྱོད་ལམ་བྱས་ན། དངས་མ་དེ་རླུང་སྐྱེ་བའི་རྒྱུ་མཐུན་ཡིན་
པས། བུ་ག་དེ་རུས་པ་རླུང་གི་གནས་ཡིན་པ་དང་། སྤྱོད་ལམ་རླུང་བསྐྱེད་པར་
འཛོམས་པས། མཁའ་ལ་སྤྲིན་འདུས་ནས་ཆར་བ་འབབ་པ་བཞིན། རླུང་རུས་
པའི་གནས་སུ་འཕེལ་ཞིང་གསོག་པར་བྱེད་པའོ།། བསགས་པ་དེ་ཡང་སློང་རྐྱེན་
དེ་ལྟར་འཕྲད་ པ་ དང་ ལྡང་བར་འགྱུར་རོ།། དེ་ བཞིན་ དུ་ མཁྲིས་ པ་ དང་ རྒྱུ་
མཐུན་པར། རོ་ཚ་བ་དང་། ནུས་པ་རྣོ་ངོ་སྣུམ་པའི་ཟས་ཀྱི་ དངས་མ་དེ་
མཁྲིས་པའི་བུ་གར་སླེབས་པའི་དུས་སུ། བུ་གའི་གནས་མཁྲིས་པའི་གནས་ཡིན་



༄༅།འབུམ་ནག་
8t
is
ir
itd ir
it
པ་དང་། དེ་དུས་མཁྲིས་པ་སྐྱེད་པའི་སྤྱོད་ལམ་འཛོམས་པས། མཁྲིས་པ་རང་
གི་གནས་སུ་འཕེལ་ཞིང་གསོག་ལ་བསགས་པ་དེ་སློང་རྐྱེན་དང་འཕྲད་པས་ལྡང་
བར་འགྱུར་རོ།། དངོས་མ་དེ་བད་ཀན་དང་རླུང་གི་གནས་སུ་སླེབས་པ་དང་།
མཁྲིས་པ་སྐྱེད་པའི་སྤྱོད་ལམ་བྱས་ཀྱང་གསོག་ལྡང་མི་ནུས་པའོ། དེ་བཞིན་དུ་
བད་ཀན་དང་རྒྱུ་མཐུན་པའི་རོ་ཁ་མངར་དང༌། ནུས་པ་ལྕི་བསིལ་གྱི་ཟས་ཀྱི་
དངས་མ་དེ། དངས་མ་དང་ ཤ་ཚིལ་དང་རྐང་ཁུ་བའི་གནས་སུ་སླེབས་ཤིང་
ཆགས་པའི་དུས། བུ་ག་དེ་རྣམས་བད་ཀན་གྱི་གནས་ཡིན་པའི་རྐྱེན་དང་དེ་
དུས་བད་ཀན་སྐྱེད་པར་བྱེད་པའི་སྤྱོད་ལམ་བྱས་པ་འཛོམས་པ་ལས་བད་ཀན་གྱི་
ནད་སྐྱེད་ཅིང་སློང་བར་བྱེད་ལ། བསགས་པ་དེ་བད་ཀན་སློང་བའི་རྐྱེན་དེ་
ལྟར་འཛོམས་པའི་དུས་སུ་ལྡང་བར་བྱེད་དོ།། ཁྲག་དང་རུས་པ་གཉིས་མཁྲིས་
པ་དང་རླུང་གི་གནས་ཡིན་པས། དེར་བད་ཀན་སྐྱེད་པའི་དངས་མ་སླེབ་དུས་
སྤྱོད་ལམ་འཛོམས་ཡང་གསོག་ལྡང་མི་ནུས་སོ། དཔེར་མཚོན་ན་ནམ་མཁའ་ལ་
སྤྲིན་འདུས་ནས། ཆར་འབབ་པ་དེ་ཡང་། སྤྱིར་འདུས་སྤྱིར་འབབ་ལ། སྒོས་
འདུས་སྒོས་འབབ་པ་བཞིན་དུ། ནད་ཀྱང་སྤྱིར་གསོག་སྤྱིར་ ལྡང་ལ། སྒོས་
གསོག་སྒོས་ལྡང་བར་བྱེད་དོ། །
འཇུག་པའི་སྒོ་ ནི། བསགས་པ་རྐྱེན་འཕྲད་ངེས་པར་ཁོ་ནར་ལྡང་།
ལམ་དྲུག་ཞུགས་ནས་བདེ་མེད་ནད་འབྱུང་འགྱུར།། ཞེས་པས་བསྟན་ཏེ། རང་
རང་གི་གནས་སུ་འཕེལ་ཞིང་གསོག་པའི་སྒོ་ནས། ནད་ངེས་པ་ཁོ་ནར་ལྡང་ངོ༌།།
དེ་ཡང་ལམ་དྲུག་ཞུགས་ ནས་ བདེ་ བ་ མེད་ པའི་ནད་འབྱུང་ བར་ འགྱུར་རོ།།
ལམ་དྲུག་ནི་པགས་ལ་གྲམ་པ། ཤ་ལ་རྒྱས་པ། རྩ་རུ་རྒྱུ་བ། རུས་ལ་ཞེན་པ་
དོན་ལ་བབས་པ། སྣོད་དུ་ལྷུང་བ་དང་དྲུག་གོ།
ནད་ཀྱི་གནས་བསྟན་པ་ལ་སྤྱིའི་གནས་དང་། བྱེ་བྲག་གི་ གནས་དང༌།
ཁྱད་པར་གྱི་གནས་དང་གསུམ་ཡོད་དེ། སྤྱིའི་གནས་ནི་ལྟེ་བ་མན་ཆད་དང་
རུས་པ་རླུང་གནས་ཡིན། སྙིང་ག་དང་ལྟེ་བའི་བར་དང་ཁྲག་དང་རྔུལ་མཁྲིས་



82
༄༅Fའབུམ་ནག་འབུམ་ཆུང་།
པའི་གནས་ཡིན་ནོ།། རྣམ་པར་གྱུར་མ་གྱུར་གཉིས་ཀའི་གནས་ཡིན་པས་ཀྱང་
སྤྱིའི་གནས་ཡིན་ནོ།། རླུང་མཁྲིས་བད་ཀན་ཞེས་པ་ཙམ་གྱིས་སྤྱི་གནས་ཡིན་
པས་ཀྱང་སྤྱི་གནས་ཡིན་ནོ། དེ་རྣམས་ནི་སྐབས་འདིར་མ་བཤད་ཀྱང་གོང་དུ་
བཤད་ཟིན་ཏོ།། བྱེ་བྲག་གི་གནས་ལ་གཉིས་ཡོད་པ་ལས། ཉེས་པ་བྱེ་བྲག་གི་
གནས་དང་གནོད་བྱེད་བྱེ་བྲག་གི་གནས་སོ། དེ་ལ་ཉེས་པ་བྱེ་བྲག་གི་གནས་ནི།
རླུང་ལྔ་མཁྲིས་པ་ལྔ་བད་ཀན་ལྔ་དང་བཅོ་ལྔ་གནས་ཏེ་གོང་དུ་བཤད་ཟིན་ཏོ།།
སྐབས་འདིར་གནོད་བྱེད་བྱེ་བྲག་གི་གནས་ སྟོན་ཏེ། དེ་ལ་གསུམ། རླུང་གི་
གནས་དང་མཁྲིས་པའི་གནས་དང་བད་ཀན་གྱི་གནས། །
དེ་ལ་རླུང་གི་གནས་ནི། དེ་ལྟར་ཞུགས་ནས་གང་དུ་བརྟེན་པའི་གནས།།
ཞུ་བའི་གནས་དང་དཔྱི་མིག་རུས་ཚིགས་དང་། རེག་བྱ་རྣ་བ་རླུང་གི་གནས་
ཡིན་ཏེ། ཁྱད་པར་ཞུ་གནས་ལོང་ན་གནས་པ་ཡིན། ཞེས་པས་བསྟན་ཏེ། ཞུ་
བའི་གནས་དཔྱི་རྐེད་དང་ཚིགས་པ་དང་རེག་བྱ་རྣ་བ་དང་དྲུག་རླུང་གནས་ཡིན།
ཁྱད་པར་ཞུ་བའི་གནས་ལོང་ན་གནས་སོ།།
མཁྲིས་པའི་གནས་ནི། མཁྲིས་གནས་ལྟེ་བ་ཕོ་བ་ཁྲག་དང་རྔུལ།། དངས་
མ་ཆུ་སེར་མིག་དང་པགས་པ་སྟེ།། ཁྱད་པར་ཞུ་དང་མ་ཞུའི་བར་ན་གནས།།
ཞེས་པའི་བསྟན་ཏེ། མཁྲིས་གནས་ཕོ་བ་ལྟེ་བ་ཁྲག་རྡུལ་དངས་མ་ཆུ་སེར་མིག་
པགས་པ་དང་བརྒྱད་ལ་གནས་སོ། །
བད་ཀན་གྱི་གནས་ནི། བད་ཀན་བྲང་དང་མགུལ་བ་གློ་བ་མགོ། དངས་
མ་ཤ་ཚིལ་རྐང་ཁུ་བཤང་གཅི་དང་
།། སྣ་ལྕེ་ཁྱད་པར་མ་ཞུའི་གནས་ལ་གནས་
ཞེས་ཏེ། བད་ཀན་གྱི་གནས་བྲང་དང་སྐྱེ་མགུལ་བ་དང་གློ་བ་དང་མགོ་དང་
དངས་མ་ ཤ་ཚིལ་རྐང་ཁུ་བ་དང༌། སྣ་ དང་ ལྕེ་ སོགས་བཅུ་གཉིས་ལ་གནས།
ཁྱད་པར་གྱི་གནས་མ་ཞུའི་གནས་ཕོ་བ་ལ་གནས་སོ།། དེ་རྣམས་ལ་དབྱེ་གསལ་
བྱས་ན་དཔྱི་དང་རྐེད་དང་སྙིང་ཚིགས་པ་རེག་བྱ་རྣམ་པ་ལྔ། རླུང་རྣམ་འགྱུར་
གྱི་རྒྱུ་ལམ་མོ།། རུས་པ་སྤྱིའི་གནས་སོ།། ཞུ་གནས་ཁྱད་པར་གྱི་གནས་སོ།། ཕོ་



ཉྩའབུམ་ནག་
བ་དངས་མ་མིག་ཆུ་སེར་པགས་པ་ལྔ། མཁྲིས་པ་རྣམ་གྱུར་གྱི་གནས་སོ།། ཁྲག་
རྡུལ་གཉིས་སྤྱིའི་གནས། ཞུ་མ་ཞུ་ཁྱད་པར་གྱི་གནས་སོ།། བྲང་མགུལ་བ་གློ་བ་
སྣ་ལྕེ་ལྔ་བད་ཀན་རྣམ་གྱུར་གྱི་གནས་སོ།། དངས་མ་ཤ་ཚིལ་རྐང་ཁུ་བ་བཞི་སྤྱིའི་
གནས། མ་ཞུ་བའི་གནས་ཁྱད་པར་གནས་སོ།། དེ་ལྟར་ལྔ་པོ་དེ་རྣམས་རྒྱུ་བའི་
ལམ་བཅོ་ལྔ་ཞེས་བྱའོ།། རྣམ་པར་གྱུར་པའི་དུས་ཀྱི་གནས་བྱེ་བྲག་དང་ཁྱད་
པར་གྱི་གནས་ཞུ་བར་གང་ཞེ་ན། ཅིའི་ཕྱིར་ན་ཕོ་བར་ཟས་སྐོམ་གྱི་དངོས་པོ་ཞུ་
ནས། དྭངས་སྙིགས་འབྱེད་པའི་ཕྱིར་མ་ཞུ་བའི་གནས་ཞེས་བྱ། ཞུ་མ་ཞུ་བར་
ཞེས་ཅིའི་ཕྱིར་ན་ཕོ་བར་ཟས་སྐོམ་གྱི་དངོས་པོ་ཞུ་ནས། དྭངས་སྙིགས་ཕྱེ་བའི་
སྙིགས་མ་དེ་རྒྱུ་མར་ཞུ་ནས་དྭངས་སྙིགས་སྐ་སླ་གཉིས་སུ་འབྱེད་པའི་ཕྱིར་ཞུ་མ་
ཞུའི་བར་ཞེས་བྱ། ཞུ་བའི་གནས་ཅིའི་ཕྱིར་ཞེས་ན། སྙིགས་མ་ལོང་དུ་གནས་
པ་དེ་ཞུ་ཟིན་པ་དང་། ཞུ་རྒྱུ་མེད་པའི་ཕྱིར་ཞུ་བའི་གནས་ཞེས་བྱའོ།།
ལེའུའི་མཚན་ནི་བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་
གི་རྒྱུད་ལས་ནད་གྱི་འཇུག་ཚུལ་གྱི་ལེའུ་སྟེ་བཅུ་པའོ།། །
ལེའུ་བཅུ་གཅིག་པ། ནད་ཀྱི་མཚན་ཉིད།
ནད་ཀྱི་མཚན་ཉིད་བསྟན་པ་ལ། དབབ་གཞུང་མཚན་གསུམ། དང་པོ་
སྙན་གསན་དབབ་པ་ནི། དེ་ནས་ཡང་དྲང་སྲོང་རིག་པའི་ཡེ་ཤེས་ཀྱིས་འདི་
སྐད་ཅེས་གསུངས་སོ།། ཀྱེ་དྲང་སྲོང་ཆེན་པོ་ཉོན་ཅིག ཅེས་སྙན་གསན་དབབ་
ནས། གཞུང་བཤད་པ་ལ་མདོར་རྒྱུས་མཇུག་གསུམ། མདོར་བསྟན་ པ་ ནི།
ཉེས་པའི་ མཚན་ ཉིད་ འཕེལ་ ཟད་འཁྲུགས་པ་གསུམ།། ཞེས་ པའི་ བསྟན་ཏེ།
ཉེས་པའི་མཚན་ཉིད་ལ་འཕེལ་བའི་མཚན་ཉིད་ཟད་པའི་མཚན་ཉིད་འཁྲུགས་
པའི་མཚན་ཉིད་དང་གསུམ། རྒྱས་པར་བཤད་པ་ལ། དང་པོ་འཕེལ་ཟད་ཀྱི་
མཚན་ཉིད་ལ། མདོར་རྒྱས་གཉིས།



84
@g འབུམ་ནག་འབུམ་ཆུང་།
མདོར་བསྟན་པ་ནི། འཕེལ་ཟད་ནད་ཟུངས་དྲི་མ་རྣམ་གསུམ་སྟེ། དེ་
ལརྒྱུ་དང་མཚན་མ་རྟགས་བསྟན་པའོ། ཞེས་པས་བསྟན་ཏེ། འཕེལ་ཟད་ཀྱི་
མཚན་ཉིད་ལ། ནད་འཕེལ་ཟད་དང་། ལུས་ཟུངས་འཕེལ་ཟད་དང་། དྲི་མ་
འཕེལ་ཟད་དང་གསུམ་མོ།། དེ་གསུམ་ག་ཡང་ མདོ་དོན་གསུམ་གྱིས་ སྟོན་ཏེ།
འཕེལ་ཟད་ཀྱི་རྒྱུ་དང་འཕེལ་ཟད་ཀྱི་རྟགས་སོ། །
འཕེལ་ཟད་ཀྱི་རྒྱུ་ལ་ཡང་གསུམ་སྟེ། ཉེས་པ་འཕེལ་ཟད་ཀྱི་ རྒྱུ། ལུས་
ཟུངས་འཕེལ་ཟད་ཀྱི་རྒྱུ་དང་། དྲི་མ་འཕེལ་ཟད་ཀྱི་རྒྱུའོ།། ཉེས་པ་འཕེལ་ཟད་
ཀྱི་རྒྱུ་ནི། དང་པོ་ཉེས་པ་འཕེལ་དང་ཐད་པའི་རྒྱུ།། ཟས་སྤྱོད་མི་འདོད་སློང་
དང་མི་ འཕྲོད་ འཕྲོད།། སྤངས་བྱིན་ དེ་ དང་དེས་ འཕེལ་ ཟད་ པར་ འགྱུར།]
ཞེས་པའི་བསྟན་ཏེ། ཟས་དང་སྤྱོད་ལམ་གཉིས་ཀ་མི་འདོད་པ་དེ་མི་འཕྲོད་ལ།
དེ་བྱིན་ན་འཕེལ་བར་འགྱུར། སྤངས་ན་ཟད་པར་འགྱུར་བའོ།། ཕྱོགས་གཅིག་
དཔེར་མཚོན་ན་རོ་ཚ་བ་དང་རྩུབ་ཡང་གི་ཟས་དང་སྤྱོད་ལམ་རླུང་སྐྱེད་པར་
བྱེད་པ་རྣམས་རླུང་གི་ནད་ལ་མི་འཕྲོད་དོ། དེ་རྣམས་བྱིན་ན་རླུང་འཕེལ་བར་
འགྱུར་རོ།། སྤངས་ ན་ རླུང་ ཟད་པར་འགྱུར་རོ། མཁྲིས་ པ་ དང་ བད་ཀན་
གཉིས་ཀ་དེས་འགྲེའོ།། ཟས་དང་སྤྱོད་ལམ་གཉིས་སློང་བ་དེ་འཕྲོད་པ། དེ་
བྱིན་ན་ཟད་པར་འགྱུར་རོ།། སྤངས་ན་འཕེལ་བར་འགྱུར་རོ།། དེ་ཡང་ཕྱོགས་
བ། ཅིག་མཚོན་ན། རོ་ལན་ཚྭ་དང་ནུས་པ་ཚ་རྣོ་དྲོ་བའི་ཟས། སྤྱོད་ལམ་རླུང་
སེལ་བ་ རྣམས། རླུང་ལས་སློང་བ་དེ་རྣམས་འཕྲོད་ལ། བྱིན་ ན་ ཟད་ པར་
འགྱུར། སྤངས་ན་འཕེལ་བར་འགྱུར། བད་མཁྲིས་གཉིས་པོ་དེས་འགྲེའོ།། །
ལུས་ཟུངས་འཕེལ་ཟད་ཀྱི་རྒྱུ་ནི། གཉིས་པ་ལུས་ཀྱི་མེ་དྲོད་རང་གནས་
འདུག། ཆ་ཤས་ལུས་ཟུངས་ཀུན་ལ་གནས་པ་དེ།། བྲི་དང་འབར་བས་འཕེལ་
དང་ཟད་པར་འགྱུར།། དང་པོས་ཕྱི་མ་རྒྱུས་དང་འགྲིབ་བྱེད་ཡིན།། ཞེས་པས་
བསྟན་ཏེ། ལུས་ཀྱི་མེ་དྲོད་མཁྲིས་པ་འཇུ་བྱེད་ནི། མཉམ་པར་རང་གནས་ན་
འདུག་ལ། དེའི་ཆ་ཤས་ཀྱི་མེ་དྲོད་དེ་ལུས་ཟུངས་བདུན་པོ་ཀུན་ལ་གནས་པ་དེ།



ཉྩ་འབུམ་ནག
85
འབར་བ་དང་བྲི་ བས་འཕེལ་དང་ཟད་པར་འགྱུར། ཞེས་པས་སྟོན་ཏེ། མེ་
དྲོད་དེ་རྣམས་འབར་ན་ལུས་ཟུངས་འཕེལ་བར་བྱེད་ལ། མེ་དྲོད་དེ་བྲི་ན་ལུས་
ཟུངས་དེ་རྣམས་ཟད་པར་འགྱུར་ཏེ། དེ་ཅིའི་ཕྱིར་ཞེ་ན། ཕོ་བའི་མེ་དྲོད་དེ་
རྣམས་འབར་ནས་ཟས་སྐོམ་ཞུ་བས། ལུས་ཀྱི་དང་པོ་དངས་མ་རྒྱས་པས་ཁྲག་
རྒྱས། ཁྲག་རྒྱས་པས་ཤ་རྒྱས། ཚིལ་དང་རུས་པ་རྐང་ལ་སོགས་པ་རྣམས་ཀྱང་
རྒྱས་པར་བྱེད་དོ།། ཕོ་བའི་མེ་དྲོད་བྲི་བས་ཟས་མ་ཞུ་སྟེ། དངས་མ་འགྲིབ་པས་
ཁྲག་ལ་ སོགས་པ་ལུས་ཟུངས་ཕྱི་མ་རྣམས་འགྲུབ་པས་ཕྱིར་རོ། ལུས་ཟུངས་
འཕེལ་ཟད་ཀྱི་རྒྱུ་མེ་དྲོད་འབར་བ་བྲི་བ་ལས་ཤེས་པར་བྱའོ།།
དྲི་མ་འཕེལ་ཟད་ཀྱི་རྒྱུ་ནི། དྲི་མ་ཐོགས་དང་ཤིན་ཏུ་འབྱུང་ལས་ཤེས།།
ཞེས་པས་བསྟན་ཏེ། དྲི་མ་ཐོགས་ཤིང་འགོར་བ་ལས་འཕེལ་བར་འགྱུར། དྲི་
མ་ཤིན་ཏུ་འབྱུང་བ་ལས་དྲི་མ་ཟད་པར་ཤེས་པར་བྱའོ།།
འཕེལ་ཟད་ ཀྱི་ རྟགས་ ལ་ གཉིས། འཕེལ་ བའི་ རྟགས་ དང་ ཟད་ པའི་
རྟགས་སོ།། འཕེལ་བའི་རྟགས་ལ་གཉིས་ཏེ། ཉེས་པ་འཕེལ་བའི་རྟགས་དང་།
ལུས་ཟུངས་འཕེལ་བའི་རྟགས་སོ། ཉེས་པ་འཕེལ་བའི་རྟགས་ལ་གསུམ། རླུང་
འཕེལ་བའི་རྟགས་དང༌། མཁྲིས་པ་འཕེལ་བའི་རྟགས་དང་། བད་ཀན་འཕེལ་
བའི་རྟགས་དང་། རླུང་འཕེལ་བའི་རྟགས་ནི། དེ་རྟགས་རླུང་འཕེལ་སྐྱེམ་ནག་
དྲོད་ལ་དགའ།། ལུས་འདར་ལྟོ་བ་སྦོ་ཞིང་བཤང་བ་སྲི།། སྨྲ་མང་མགོ་འཁོར་
སྟོབས་གཉིད་དབང་པོ་ཉམས།། ཞེས་པས་བསྟན་ཏེ། རླུང་འཕེལ་བའི་རྟགས་
ནི། ཤ་སྐམ་མདོག་ནག་སྟོབས་ཉམས་ གཉིད་སྲུབ་དབང་པོ་ཉམས་པ་སོགས་
བཅུ་འབྱུང་ངོ༌། །
མཁྲིས་པ་ འཕེལ་ བའི་ རྟགས་ ནི། མཁྲིས་ པ་ འཕེལ་ བས་ བཤང་གཅི་
པགསམིག་སེར།། བཀྲེས་སྐོམ་ལུས་ཚ་གཉིད་ཆུང་འཁྲུ་བར་བྱེད།། ཅེས་པས་
བསྟན་ཏེ། བཤང་བ་སེར་གཅིན་སེར་པགས་སེར་མིག་སྤྲིན་སེར་བ་ལ་སོགས་པ་
དགུ་འབྱུང་ངོ་།།



86
༄༅།འབུམ་ནག་འབུམ་ཆུང་།
བད་ཀན་འཕེལ་རྟགས་ནི། བད་ཀན་འཕེལ་བས་དྲོད་ཉམས་ཟས་མི་
འཇུ། ལུས་ལྕི་མདོག་དཀར་ཁོང་སྙོམས་ཡན་ལག་ལྷོད།། མཆིལ་མང་ལུད་པ་
གཉིད་ཆེ་དབུགས་མི་བདེ། ཞེས་པས་བསྟན་ཏེ། བད་ཀན་འཕེལ་རྟགས་བཅུ་
བཤད་དོ། །
ལུས་ཟུངས་འཕེལ་བའི་རྟགས་ནི། དངས་མ་འཕེལ་བས་བད་ཀན་དང་
འདྲ་ལ།། ཁྲག་འཕེལ་མེ་དབལ་ཁོང་འབྲས་མཚེར་བའི་ནད།། མཛེ་སྐྲུན་ཁྲག་
མཁྲིས་ནད་དང་མིག་སེར་དང་། རྙིལ་ནད་སྐྱོད་དཀའ་མིག་དང་གཅིན་པགས་
དམར།། ཤ་འཕེལ་ལྔ་བ་ཆེན་བུ་ཤ་རྒྱུས་འགྱུར།། ཚིལ་འཕེལ་ངལ་དང་ནུ་མ་
གསུས་ཚིལ་སྐྱེད།། རུས་པ་འཕེལ་བས་རུས་ལྷག་སོ་ལྷག་འབྱུང་།། རྐང་འཕེལ་
ལུས་ལྕི་མིག་གཡུང་ཚིགས་ཁ་སྦོམ། ཁུ་འཕེལ་ཁུ་བའི་རྗེའུ་འགྱུར་བུད་མེད་
དད།། ཅེས་པས་བསྟན་ཏེ། དངས་ མ་ འཕེལ་ བ་ བད་ ཀན་ འཕེལ་ བ་ དང་
རྟགས་འདྲའོ།། ཁྲག་འཕེལ་བ་ན་མེ་དབལ་འབྱུང་། མཚེར་བའི་ནད་འབྱུང་།
མཛེ་ནད་འབྱུང༌། སྐྲན་ནད་ཁྲག་ནད་དང་མཁྲིས་ནད་ འབྱུང༌། མིག་ སེར་
ནད་འབྱུང་། འགུལ་བསྐྱོད་དཀའ། མིག་དམར་པགས་པ་དམར་བ་དེ་རྣམས་
འབྱུང་ངོ་།། ཤ་འཕེལ་ན་ལྔ་བ་དང་ རྨེན་བུ་འབྱུང་། ཤ་རྒྱས་ ཤིང༌ ཆེ་ བར་
འགྱུར། ཚིལ་འཕེལ་ནི། ངལ་ཞིང་འཐིབས་པ་དང་། ནུ་ཚིལ་དང ་ གསུས་
ཚིལ་ལྕེ། རུས་པ་འཕེལ་བ་ས་རུས་ལྷགུ་དང་སོ་ལྷག་འབྱུང་། རྐང་འཕེལ་ན་
ལུས་ལྕི་མིག་རྩ་གཡུང་། ཚིགས་ཁ་སྦོམ་པོར་འགྱུར། ཁུ་བ་འཕེལ་ན་ཁུ་བའི་
རྡེའུ་ཆགས། མོ་དད་ཆེ་བར་འགྱུར་རོ། །
དྲི་མ་འཕེལ་བ་ནི། བཤང་འཕེལ་ལུས་ལྕི་ལྟོ་སྤོ་རྒྱུ་མ་འཁྲུགས།། གཅིན་
འཕེལ་ཆུ་སོར་ཟུག་ཅིང་མ་གཙིས་སེམས༎ རྫུལ་འཕེལ་རྩལ་ཆེ་དྲི་ལྡོག་པགས་
ནད་འབྱུང་། ཕྲ་མོ་འཕེལ་བས་ལྕི་ལ་གཡའ་འདུལ་བྱེད།། ཅེས་པས་བསྟན་ཏེ།
བཤང་བ་འཕེལ་བས་ལུས་ལྕི་ལྟོ་བ་སྦོས་ཧྲུལ་སྒུལ་འཁྲུ་བའོ༎ གཅིན་འཕེལ་ན་
ཆུ་སོར་ཟུག་པ་དང་། གཅིན་ས་སྙམ་དུ་སེམས། རྡུལ་འཕེལ་རྡུལ་ཆེ་དྲི་ལྡོག་



འབུམ་ནག
87
པགས་ནད་སྐྱེད།། ཅེས་པས་བསྟན་ཏེ། དྲི་མ་ཕྲ་མོ་རྣམས་འཕེལ་བས། དྲི་མ་
རང་རང་གི་གནས་མིག་རྣ་བ་སྣ་ཡི་སྒོ་རྣམས་ལྕི་ལ་གཡའ་འདུལ་བྱེད་དོ། །
ཟད་པའི་རྟགས་ལ་བཞི་སྟེ། ཉེས་པ་ཟད་པའི་རྟགས་དང་། ལུས་ཟུངས་
ཟད་པའི་ རྟགས་ དང་། དྲི་ མ་ ཟད་ པའི་རྟགས་ དང་། དངས་མ་ ཟད་ པའི་
རྟགས་ དང་། གསོ་ ཐབས་ དང་ བཅས་ ཏེ་ བསྟན་ པའོ།། ཉེས་ པ་ ཟད་ པའི་
རྟགས་ནི། རླུང་ཟད་རྩོལ་ཆུང་སྨྲ་ཉམས་ལུས་མི་བདེ།། དྲན་པ་མི་གསལ་བད་
ཀན་འཕེལ་རྟགས་འབྱུང༌།། མཁྲིས་ཟད་དྲོད་མདོག་ཉམས་པས་གྲང་དང་ནག།
བདཀན་ཟད་པས་རང་གི་གནས་སྟོང་ཞིང་།། མགོ་འཁོར་སྙིང་འདར་ཚིགས་
མཚམས་ལྷོད་པར་འགྱུར།། ཞེས་པས་བསྟན་ཏེ༔ རླུང༌ཟད་ན་རྩོལ་བ་ཆུང༌།
སྨྲ་བ་ཉུང༌། ལུས་ཆ་ཉམས་ནས་ལུས་མི་བདེ། དྲན་པ་མི་གསལ། བད་ཀན་
འཕེལ་རྟགས་རྣམས་འབྱུང་ངོ༌།། མཁྲིས་པ་ཟད་ན་ལུས་དྲོད་ཉམས་པས་ལུས་
གྲུང་། མདོག་ཉམས་པས་མདོག་ནག་པའོ།། བད་ཀན་ཟད་པས་བད་ཀན་
རང་གི་གནས་ནས་སྟོངས་ཤིང་། མགོ་འཁོར་སྙིང་འདར་ཚིགས་མཚམས་ལྷོད་
པར་འཁྲུལ་བར་འགྱུར་རོ། །
ལུས་ཟུངས་ཟད་པའི་རྟགས་ནི། དངས་མ་ཟད་པས་ཤ་སྐམ་ཟས་མིད་
དཀའ།། པགས་རྩུབ་སྒྲ་ཆེར་མི་བཟོད་ན་བར་འགྱུར།། ཞེས་པས་བསྟན་ཏེ།
ཤ་སྐམ་ཟས་མིད་དཀའ་བ། པགས་པ་རྩུབ་ནས་སྒྲ་ཆེ་ན་མི་བཟོད་པར་ནའོ།།
ཁྲག་ཟད་རྩ་ལྷོད་པགས་རྩུབ་བསིལ་སྒྱུར་དད།། ཅེས་པས་བསྟན་ཏེ། རྩ་སྟོང་
ཞིང་ལྷོད་པ། པགས་པ་རྩུབ་བསིལ་དང་སྐྱུར་ལ་དད་པའོ།། ཤ་ཟད་ལྷུ་ཚིགས་
ན་ཞིང་རུས་པགས་འབྱར།། ཞེས་པས་བསྟན་ཏེ། རྐང་ལག་གི་རུས་ཚིགས་ན།
རུས་པ་ལ་པགས་པ་འབྱར་བའོ།། ཚིལ་ཟད་གཉིད་ཆུང་ཤ་སྐམ་སྔོ་སྐྱར་འགྱུར།།
རུས་པ་ཟད་པས་སྐྲ་བྱི་སོ་སེན་ཕྱུང་།། ཞེས་པས་བསྟན་ཏེ། སྐྲ་དང་སོ་སེན་མོ་
ཕྱུང་བའོ།། རྐང་ཟད་སྦུབས་སྟོང་མགོ་འཁོར་མིག་སྒྲིབ་འགྱུར།། ཞེས་ པས་
སྟོན་ཏེ། རྐང་གི་སྦུབས་སྟོང་མགོ་འཁོར་མིག་སྒྲིབ་པའོ།། ཁུ་བ་ཟད་པས་ཁྲག་



88
༄༅།འབུམ་ནག་འབུམ་ཆུང་
འབྱུང་ཚིག་གམ་སེམས།། ཞེས་པས་བསྟན་ཏེ། ཁུ་བ་ཁྲག་ཏུ་འབྱུང་། མཚན་
མ་ཚིག་པ་སྙམ་དུ་སེམས་སོ།།
དྲི་མ་ཟད་པའི་རྟགས་ནི། བཤང་ཟད་རྒྱུ་མའི་ནང་དུ་སྒྲ་བཅས་འཁྲུ།།
གྱེན་དུ་འགྲོ་ཞིང་རྩིབ་ལོག་[ལོགས ]སྙིང་ག་ན།། ཞེས་པས་བསྟན་ཏེ། རྒྱུ་མའི་
ནང་དུ་འུར་འུར་དང་བཅས་འཁྱིལ། རླུང་གྱེན་དུ་འགྲོ་ཞིང་རྩིབ་ལོག་[ལོགས ]
སྙིང་ག་ན་བའོ།། གཅིན་ཟད་མདོག་འགྱུར་སྲི་དང་ཉུང་ངུར་འགྱུར།། ཞེས་
པས་བསྟན་ཏེ། གཅིན་མདོག་འགྱུར་བ་དང་། སྲི་བ་དང་། ཉུང་དུ་འབྱུང་
བའོ།། རྔུལ་ཟད་པགས་འགས་བ་སྤུ་འགྲེང་དང་འབྱི།། ཞེས་པས་བསྟན་ཏེ་
པགས་པ་འགས་པ་བ་སྤུ་བྱི་བ་དང་འགྲེང་བའོ།། ཕྲན་བུ་རང་གནས་སྟོང་དང་
ཡང་ལས་ཤེས།། ཞེས་པས་བསྟན་ཏེ། དྲི་མ་ཕྲ་མོ་རྣམས་མིག་རྣ་བ་ང་སྤུའི་སྒོ་
ལ་སོགས་པ། རང་རང་གི་གནས་སྟོངས་ཤིང་། ཡང་བ་ལས་ཤེས་པར་བྱའོ།།
ལུས་ཟུངས་དྲི་མ་ལ་ནི་བརྟེན་པའི་ཕྱིར།། འཕེལ་དང་ ཟད་པས་སྟོབས་ལ་
གནོད་པ་ཡིན།། ཞེས་པས་བསྟན་ཏེ། ལུས་ཟུངས་ཀྱི་རྟེན། ལུས་ཟུངས་ཀྱི་
སྟོབས་བྱ་བ་ནི་དྲི་མ་ལ་བརྟེན་པས། དྲི་མ་འཕེལ་བ་དང་ཟད་པས་ལུས་སྟོབས་
ལ་གནོད་པ་ཡིན་ནོ།།
མདངས་ ཟད་ པའི་ རྟགས་ གསོ་ ཐབས་ དང་ བཅས་ ཏེ་ བསྟན་ པ་ ནི།
མདངས་ནི་སེམས་ལས་སྡུག་བསྔལ་གྱིས་རྦད་དེ། མདངས་རིད་ཉམས་ཆུང་ཡི་
ག་གཟི་མདངས་ཉམས། འཚོ་བྱེད་འོ་མ་ཤ་ཁུ་དེ་སྨན་ཡིན།། ཞེས་པས་བསྟན་
ཏེ། ལུས་ཟུངས་ཀྱི་མཐར་ཐུག་ པ་མདངས་ཡིན་ པས། དེ་ ཟད་ པའི་ རྒྱུ་ནི་
སེམས་ལས་སམ་མྱ་ངན་དང་སྡུག་བསྔལ་གྱིས་ཟད་པར་བྱེད་ཏེ། དེ་ཡི་རྟགས་
སུ་མདངས་རིད་ཅིང་ལུས་ཉམས་ཆུང་། སྙིང་མི་དགའ་ གཟི་མདངས་ཉམས་
པར་འགྱུར་རོ།། དེ་འཚོ་བྱེད་ཀྱི་སྨན་ནི་འབྲས་བུ་གསུམ། རྩ་བ་ལྔའི་སྨན་མར་
སྦྱར་བ་དང་ལུག་ཤའོ།།
འཁྲུགས་པའི་རྟགས་ལ་གསུམ་སྟེ། རླུང་མཁྲིས་པ་འཁྲུགས་པའི་རྟགས་



༄༅འབུམ་ནག
89
དང༌། བད་ཀན་འཁྲུགས་པའི་རྟགས་དང་གསུམ་མོ།། དེ་འང་འཁྲུགས་པ་ནི་
ནད་ལངས་ པའི་ རྟགས་ སྟོན་ པའོ།། དེ་ ལ་ རླུང༌ འཁྲུགས་ པའི་ རྟགས་ ནི།
འཁྲུགས་རྟགས་རླུང་གི་རྩ་ནི་སྟོང་ལ་རྐྱལ།། ཞེས་པས་བསྟན་ཏེ། དེ་རྣམས་གོ་
སླ་བས་དཀྲོལ་ རྒྱུ་མེད་དོ།། བག་ཙམ་དཀའ་ལ། རླུང་ ཀུན་ལ་གཟེར་འོང་།།
རྒྱུས་མེད་ལ་རྒྱུ་ལས་རླུང་གཟེར་བྱུང་ན། ས་ཟིན་མེད་པར་གཟེར་འཕོ་རུང་
འོང་། གླང་འདར་བྱེད་པ་དང་ཕྲུམ་སེར་ཁྱེར་བ་དང་གཉིས་ཚབ་[ཚབས]ཆེ་
ཆུང་མིན་པ་ཆ་མཐུན། འགུལ་བ་ནི་ཤ་སྣ་འགུལ་བ་ཕྲིག་པ་བྱེད། ཁྱབ་པ་ནི་
ལུས་ཀུན་ལ་ཁྱབ་པར་བྱེད་དོ།། ཟུགས་པ་ནི་གློ་བུར་དུ་སྙིང་གར་ཟུགས་འབྱུང་
ངོ༌།། སྙོམས་པ་ནི་ལུས་ཆ་ནས་མི་བདེ་བའོ།། རེངས་པ་ནི་ཚིགས་ཐམས་ཅད་
གྱོང་པོར་སོང་བའོ།། འཁུམས་པ་ནི་ཚིགས་མཚམས་ཐམས་ཅད་ཁུམས་སམ་ཞ་
བའོ།། བྱེ་བ་ནི་ཤ་དང་པགས་པ་བྱེ་བ་སྙམ་པ་དང༌། རུས་རྐང་ཆགས་པ་སྙམ་
པ་དང་། མིག་དང་གཞང་ཕྱིར་ལུག་ཅིང་འབྱིན་པ་སྙམ་བྱེད་པ་དང་། རང་
གིས་དཀྲིས་པ་སྙམ་བྱེད་པ་དང་། དེ་དག་འབྱུང་ངོ་།། རླུང་གསང་ནི་ཨན་སྟོང་
ཚིགས་པ་དང་པོ་དྲུག་པ་བདུན་པ། དཀར་ནག་མཚམས་ཁ་བྱེ་ནས་མནན་མི་
བཟོད་པའོ།། རླུང་ནད་འབྱུང་ཚད་ལ་གློ་འོང་རྒྱུ་མེད་ལ། བྱུང་ན་འགོག་ཏུ་མི་
འདོད་པའི་ལྷུ་སོགས་ཐོ་རངས་མང་བའོ༎ ཞུ་མ་ཐོག་དགོངས་ཐོ་རངས་གསུམ་
རླུང་གི་དུས་ཡིན་པས་དེར་ན་འོང་བ་ནི་ངེས་པ་ཅན་ཡིན་ནོ།། དེ་ལྟར་བཤད་
པའི་རྟགས་དེ་རྣམས་ཀུན་རླུང་ནད་ལ་འབྱུང་བ་ཡིན་གྱིས། རླུང་ནད་བྱུང་ཚད་
ལ་དེ་རྣམས་འབྱུང་བའི་ངེས་པ་མེད་དོ།།
མཁྲིས་པ་འཁྲུགས་པའི་རྟགས་ནི། མཁྲིས་པ་འཁྲུགས་རྟགས་རྩ་རྒྱས་ཕྲ་
གྲིམས་མགྱོགས།། ཞེས་ པས་ བསྟན་ཏེ། རྩ་རྒྱུས་པ་དང་། གྲིམས་ པ་ དང་
མགྱོགས་པ་གསུམ་གང༌རུང་རེ་འབྱུང་བའོ།། ལུད་པའང་དམར་པོའམ་སེར་
པོའམ་དུད་ཁུར་འོང་། མདོག་མི་འགྱུར་ཚ་བྲོ་བ་འོང་། ལུས་ཀྱི་མདོག་དམར་
སེར་དུ་འོང་བ་ན། ཁྲག་ཆེ་ན་མིག་པགས་དམར། མཁྲིས་པ་ཁ་སྐྱུག ཚ་བ་ཆེ་



90
༄༅།འབུམ་ནག་འབུམ་ཆུང་།
ན་མིག་པགས་སེར་བའོ། ནད་མྱུར་དུ་སྨིན་ནས་རྩ་དོན་འདུལ་བར་བྱེད་པའོ།།
གུང་གཉིས་དང་ཞུ་དུས་གསུམ་མཁྲིས་པའི་དུས་ན་འོང་བ་ཚ་བ་ནི་ངེས་པ་ཅན་
ནོ།། རྟགས་དེ་རྣམས་ཀུན་མཁྲིས་ཚད་ཚ་བའི་རྟགས་ཡིན་ལ། ནད་པ་གཅིག་
ལ་ཐམས་ཅད་འབྱུང་བའི་ངེས་པ་མེད་དོ།། མ་དཀྲོལ་བ་རྣམས་གོ་སླའོ།།
བད་ཀན་འཁྲུགས་པའི་རྟགས་ནི། བད་ཀན་འཁྲུགས་རྟགས་རྩ་ནི་བྱིང་
གུད་དལ།། ཞེས་ པས་ བསྟན་ ཏེ། གཞན་ གོ་ སླའོ།། དཀྲོལ་ མི་ དགོས་ སོ།།
གཡའ་བ་ནི་ཁ་གཡའ། ནད་ཡོད་པས་པགས་པ་གཡའ། མཁྲང་བ་ནི་མཁྲང་
བའི་ནད་ཡོད་པས་མཁྲེང་བའོ། ཚིགས་དམ་ཤ་རྒྱས་ལས་མཐའ་རིང་བ་ནི།
ནད་འཇུག་ ཀྱང་དལ་བུས་ཡུན་རིང་འཇུག སྲོག་གཅོད་ཀྱང་ཡུན་རིང་ནས་
གཅོད། ཞི་ཡང་ཡུན་གྱིས་ཞི་བའོ།། ནམ་ཞོད་ནམ་འབྱུང་ན་སྲོད་དང་སྔ་དྲོ་
ཟས་ཟོས་ཐོག་གསུམ་བད་ཀན་གྱི་དུས་ཡིན་པས། དུས་དེར་ན་བ་ནི་ངེས་པ་
ཅན་ནོ༎ རྟགས་དེ་རྣམས་ཀུན་བད་ཀན་ལ་འབྱུང་བ་ཡིན་གྱིས། ནད་གཅིག་
པའི་ངེས་པ་མེད་དོ། །
མཇུག་བསྡུ་བ་ནི། དེ་ལྟར་མཚན་ཉིད་འཕེལ་ཟད་འཁྲུགས་དང་གསུམ།
ཇི་ལྟར་བཤད་པའི་རྟགས་ཀྱིས་ནད་ཀུན་ཁྱབ།། ལྡན་འདུས་འདྲེས་པའི་རྟགས་
ལས་ཤེས་པར་བྱ།། འདིར་མ་འདུས་པའི་ནད་རྟགས་ཡོད་མི་སྲིད།། ཅེས་པས་
བསྟན་ཏེ། དེ་ ལྟར་ གོང་ དུ་ བཤད་ པའི་ མཚན་ ཉིད་ ཉི་ ཤུའི་ རྟགས་ དང་།
འཕེལ་ཟད་ཀྱི་རྟགས་དང་། འཁྲུགས་ཅིང་ལངས་པའི་རྟགས་དང་གསུམ། ཇི་
ལྟར་བཤད་པ་རྣམས་ཀུན་གྱིས་ནད་ཀུན་ལ་ཁྱབ་པའོ། འདི་གསུམ་གྱི་ནང་དུ་
མ་འདུས་ པའི་ ནད་ ཀྱང་ ཡོད་ མི་ སྲིད་ ལ། རྟགས་ ཀྱང་ ཡོད་ མི་ སྲིད་ པའོ།།
རྟགས་འདྲེས་པ་ལ་ ལྡན་ པར་ ཤེས་པར་བྱའོ།། རྟགས་གསུམ་ཀ་འདུས་ པས་
འདུས་པ་རུ་ཞེས།། དེ་ལྟར་ཤེས་པར་བྱའོ།། ཞེས་པས་བསྟན་ཏོ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་
ངག་གི་ རྒྱུད་ལས་ནད་ཀྱི་མཚན་ཉིད་ བསྟན་ པའི་ལེའུ་ སྟེ་ བཅུ་ གཅིག་ པའོ༎



༄༅འབུམ་ནག་
ཞེས་པས་བསྟན་ཏོ།།
ལེའུ་བཅུ་གཉིས་པ། ནད་ཀྱི་དབྱེ་བ་བསྟན་པ།
ནད་ཀྱི་དབྱེ་བ་དང་ སོ་སོའི་དོན་བསྟན་པའི་ལེའུ་ལ། དབབ་ གཞུང་
མཚན་གསུམ། དང་པོ་སྙན་གསན་དབབ་པ་ནི། དེ་ནས་ཡང་དྲང་སྲོང་རིག་
པའི་ཡེ་ཤེས་ཀྱིས་འདི་སྐད་ཅེས་གསུངས་སོ།། ཀྱེ་དྲང་སོང་ཆེན་པོ་ཉོན་ཅིག
ཅེས་སྙན་གསན་དབབ་ནས། ལེའུའི་ གཞུང་ བཤད་པ་ལ། ནད་ཀྱི་དབྱེ་བ་
དང༌། སོ་སོའི་དོན་བསྟན་པ་གཉིས་སོ།། དབྱེ་བ་མདོར་རྒྱུས་གཉིས། མདོར་
བསྟན་པ་ནི། ནད་ཀྱི་དབྱེ་བ་རྒྱུ་ཡི་དབྱེ་བ་དང་། རྟེན་དང་རྣམ་པའི་སྒོ་ནས་
དབྱེ་བ་གསུམ།། ཞེས་པས་བསྟན་ཏེ། ནད་ཀྱི་དབྱེ་བ་ལ་གསུམ། རྒྱུའི་སྒོ་ནས་
དབྱེ་བ་ དང་། རྟེན་ གྱི་ སྒོ་ ནས་ དབྱེ་བ་དང༌། རྣམ་པའི་སྒོ་ནས་དབྱེ་བའོ།།
རྒྱས་པར་བཤད་པ་ནི། །
དང་པོ་རྒྱུའི་སྒོ་ནས་དབྱེ་བ་ལ་མདོར་རྒྱས་གཉིས། མདོར་བསྟན་པ་ནི།
དང་པོ་རྒྱུ་ཡི་སྒོ་ནས་དབྱེ་བ་ནི། ཚེ་འདིའི་ཉེས་དང་སྔོན་གྱི་ལས་ལས་བྱུང་།།
དེ་གཉིས་འདྲེས་ལས་བྱུང་དང་རྣམ་པ་གསུམ།། ཞེས་ པས་ བསྟན་ཏེ། ཚེ་
འདིའི་ཉེས་པ་ལས་བྱུང་བའི་ནད་དང་། སྔོན་གྱི་ལས་ལས་བྱུང་པའི་ནད་དང༌།
དེ་གཉིས་འདྲེས་ལས་བྱུང་བའི་ནད་དོ།། དང་པོ་རྒྱུ་རྐྱེན་འཛོམ་ལས་འབྱུང་བ་
སྟེ།། ལས་སྐྱེས་རྒྱུ་མེད་པ་ལས་དཀྱེལ་ཆེ་བ།། རྒྱུ་ཆུང་དཀྱེལ་ཆེ་ཉེས་ལས་འདྲེས་
པཡིན།། ཞེས་པས་བསྟན་ཏེ། ཚེ་འདིའི་ཉེས་པ་ལས་བྱུང་བའི་ནད་རྒྱུ་རྐྱེན་
འཛོམས་པ་ལས་འབྱུང་བའོ།། སྔོན་གྱི་ལས་ལས་བྱུང་བའི་ནད་རྒྱུ་རྐྱེན་འདི་
ལས་མེད་པས། དཀྱེལ་ཆེ་བ་འབྱུང་བའོ།། དེ་གཉིས་འདྲེས་པ་ལས་བྱུང་བའི་
ནད་ནི། རྒྱུ་མེད་པ་མ་ཡིན་ཏེ། རྒྱུ་ཆུང་དུ་ལས་དཀྱེལ་ཆེན་པོ་འབྱུང་བའོ།།
རྒྱས་པར་བཤད་ན། དང་པོ་ཚེ་འདིའི་ཉེས་པ་རྣམ་གཉིས་ཏེ། རང་བཞིན་



92
༄༅འབུམ་ནག་འབུམ་ཆུང་།
གནས་པ་ཁོང་གི་ཉེས་པ་དང༌།། ཕྱི་རྐྱེན་ལས་བྱུང་གློ་བུར་ཉེས་པ་གཉིས།།
དང་པོ་རླུང་མཁྲིས་བད་ཀན་གསུམ་ཡིན་ཏེ།། གཉིས་པ་དུག་མཚོན་གདོན་དང་
རྣམ་པ་གསུམ།། ཞེས་པས་སྟོན་ཏེ། ཚེ་འདིའི་ཉེས་པ་ལས་བྱུང་བའི་ནད་ལ་
དབྱེ་བ་གཉིས། རང་བཞིན་གནས་པ་ཁོང་གི་ཉེས་པ་ལས་བྱུང་བའི་ནད་དང་།
ཕྱི་རྐྱེན་ལས་བྱུང་བ་གློ་བུར་གྱི་ཉེས་པ་གཉིས་སོ། ཁོང་གི་ཉེས་པ་ལ། རླུང་
དང་མཁྲིས་པ་བད་ཀན་དང་གསུམ་མོ།། ཕྱི་རྐྱེན་གློ་བུར་གྱི་ནད་ལ་དབྱེ་ན་།
དུག་མཚོན་གདོན་དང་གསུམ་དུ་བཤད་དོ། །
གཉིས་པ་རྟེན་གྱི་སྒོ་ནས་དབྱེ་བ་ནི། མདོར་རྒྱས་གཉིས་སོ། མདོར་
བསྟན་པ་ནི། རྟེན་གྱི་སྒོ་ནས་དབྱེ་ན་སྐྱེས་པ་དང་། བུད་མེད་བྱིས་པ་རྒས་པའི་
ནད་རིགས་བཞི། ཀུན་ཁྱབ་ཐུན་མོང་བ་དང་རྣམ་པ་ལྔ། ཞེས་པས་བསྟན་ཏེ།
སྐྱེས་པའི་ནད་དང་། བུད་མེད་ཀྱི་ནད་དང་། བྱིས་པའི་ནད་དང་། རྒས་པའི་
ནད་དང་། ཀུན་ཁྱབ་ཐུན་མོང་ནད་དང་རྣམ་པ་ལྔའོ།། རྒྱས་པར་བཤད་པ་ནི།
སྐྱེས་པའི་ནད་ལ་ཁུ་བ་ཟད་རླུགས་གཉིས།། རླིག་རླུགས་ཕོ་མཚན་བདུན་དགུ་
བཅོ་བརྒྱུད་བཤད།། ཅེས་པས་བསྟན་ཏེ། ཁུ་བ་ཟད་ཅིང་སྐམ་པ་དང་། ཁུ་བ་
འཕེལ་ཏེ་འཛག་པ་སྟེ། རླིག་རླུགས་ལ་བདུན། ཕོ་མཚན་ལ་དགུ་སྟེ། སྤྱིར་
བཅོ་བརྒྱུད་བཤད་ཡོད་པའོ། བུད་མེད་ཀྱི་ནད་ནི། བུད་མེད་ནད་ལ་ཚབས་
བཅུ་མངལ་སྐྲན་དགུ། མངལ་གྱི་སྲིན་བུ་ལངས་ཁྲོས་རྣམ་པ་གཉིས།། རྩ་ནད་
བཅོ་ལྔ་སུམ་ཅུ་རྩ་དྲུག་གོ། ཞེས་པས་གོ་སླའོ། བྱིས་པའི་ནད་ལ་ཕྲ་རགས་ཞིབ་
ཚགས་བརྒྱུད།། ཅེས་པས་བསྟན་ཏེ། ཕྲ་ནད་བརྒྱུད། རྒས་པའི་ནད་བརྒྱུད་
ཞིབ་ཚགས་ནད་བརྒྱད་དེ་ཉི་ཤུ་རྩ་བཞིའོ།། རྒས་པའི་ནད་ནི་རྒས་ནད་འབྱུང་
བའི་ལུས་སྟོབས་འགྲིབས་པ་ཡིན།། ཞེས་ པས་ བསྟན་ཏེ། སྟོབས་ཉམས་པ་
དང་། ཚེ་ཉམས་པ་དང་གཉིས་སོ།། ཀུན་ཁྱབ་ཐུན་མོང་གི་ནད་ནི། སྐྱེས་པ་
བུད་མེད་བྱིས་པ་རྒས་པ་རྟེན་བཞི་ཀ་ལ། སྤྱིར་ཐུན་མོངས་སུ་ཁྱབ་པ་ལ་བྱ་སྟེ།
མདོར་རྒྱུས་མཇུག་གསུམ། མདོར་བསྟན་པ་ནི། ཀུན་ཁྱབ་ཐུན་མོང་ ནད་ལ་



༄༅༑འབུམ་ནག
ཉེས་པ་དང་། གཙོ་བོ་གནས་དང་རིགས་ཀྱི་དབྱེ་བའོ།། ཞེས་པས་བསྟན་ཏེ།
ཉེས་པའི་སྒོ་ནས་དབྱེ་བ་བརྒྱ་རྩ་གཅིག གཙོ་བོའི་སྒོ་ནས་དབྱེ་བ་བརྒྱ་རྩ་གཅིག
གནས་ཀྱི་སྒོ་ནས་དབྱེ་བ་བརྒྱ་རྩ་གཅིག རིགས་ཀྱི་སྒོ་ནས་དབྱེ་བ་བརྒྱ་རྩ་གཅིག
རྒྱས་པར་བཤད་ན།
དེ་ལ་ཉེས་པའི་སྒོ་ནས་དབྱེ་བ་བརྒྱ་རྩ་གཅིག་ནི། ཉེས་པའི་དབྱེ་བ་རླུང་
མཁྲིས་བད་ཀན་གསུམ།། རླུང་གི་ནད་ལ་སྤྱི་དང་བྱེ་བྲག་གཉིས།། སྤྱི་ལ་རིགས་
དང་གནས་ཀྱི་དབྱེ་བ་གཉིས།། རིགས་ཀྱི་དབྱེ་ན་རླུང་ནད་ཉི་ཤུ་སྟེ། གནས་ཀྱི་
དབྱེ་ན་འཇུག་སྒོ་རྣམ་པ་དྲུག དབང་པོ་ལྔ་ལ་མེ་ཏོག་ཤར་དང་བདུན།། བྱེ་
བྲག་ངོས་འཛིན་ལ་སོགས་རྣམ་གྱུར་ལྔ། བད་ཀན་མཁྲིས་པར་འདྲེས་པས་བཅུ་
རུ་འདོད།། དབྱེ་བ་བཞི་བཅུ་རྩ་གཉིས་རླུང་གི་ནད། མཁྲིས་པའི་ནད་ལ་སྤྱི་
དང་བྱེ་བྲག་གཉིས།། སྤྱི་ལ་རིགས་དང་གནས་ཀྱི་དབྱེ་བ་གཉིས།། རིགས་ཀྱི་
དབྱེ་བ་ཐང་ལས་ལྷག་པ་ དང་། གནས་གྱུར་ཁ་ལུད་རྩ་རྒྱུག་རྣམ་པ་བཞི།
གནསཀྱི་དབྱེ་ན་སྒོ་དྲུག་དབང་པོ་བདུན། བྱེ་བྲག་འཇུ་བྱེད་ལ་སོགས་རྣམ་
གྱུར་ལྔ། རླུང་དང་བད་ཀན་འདྲེས་པས་བཅུ་རུ་འདོད།། དབྱེ་བ་ཉི་ཤུ་རྩ་དྲུག་
མཁྲིས་པའི་ནད།། བད་ཀན་ནད་ལ་རང་རྒྱུད་གཞན་རྒྱུད་གཉིསརང་རྒྱུད་
ཅན་ལ་སྤྱི་དང་བྱེ་བྲག་གཉིས།། སྤྱི་ལ་རིགས་དང་གནས་ཀྱི་དབྱེ་བ་གཉིས།།
རིགསཀྱི་སྒོ་ནས་དབྱེ་ན་ལྷན་སོགས་དྲུག། གནས་ཀྱི་དབྱེ་ན་སྒོ་དྲུག་དབང་པོ་
བདུན།) བྱེ་བྲག་རྟེན་བྱེད་ལ་སོགས་རྣམ་གྱུར་ལྔ།། རླུང་དང་མཁྲིས་པར་
འདྲེས་པས་བཅུ་རུ་འདོད།། གཞན་རྒྱུད་ཅན་ལ་སེར་པོ་སྨུག་པོ་གཉིས།། སྨུག་
པོ་བྱེད་རྒྱུས་རྡོལ་དང་འགྱིངས་པ་བཞི། དབྱེ་བ་སུམ་ཅུ་རྩ་གསུམ་བད་ཀན་
ནད།། བརྒྱ་དང་རྩ་གཅིག་ཉེས་པའི་དབྱེ་བར་འདོད།། ཅེས་པས་བསྟན་ཏེ།
དེའང་རླུང་སྤྱི་ལ་རིགས་ཀྱི་དབྱེ་བ་ཉི་ཤུ། གནས་ཀྱི་དབྱེ་བ་བདུན་ཏེ་ཉི་ཤུ་རྩ་
བདུན་ནོ།། བྱེ་བྲག་རྐྱང་བ་ལྔ། འདྲེས་པས་བཅུ་སྟེ་བཅོ་ལྔའོ།། སྤྱིར་དྲིལ་བས་
ཞེ་གཉིས་སོ།། མཁྲིས་པ་སྤྱི་ལ་རིགས་ཀྱི་དབྱེ་བ་བཞི། གནས་ཀྱི་དབྱེ་བ་བདུན་



འབུམ་ནག་འབུམ་ཆུང་།
ཏེ་བཅུ་གཅིག བྱེ་བྲག་གི་དབྱེ་བ་རླུང་དང་འདྲ་སྟེ་བཅོ་ལྔའོ། སྤྱིར་དྲིལ་བས་
རྩེ་དྲུག་གོ། བད་ཀན་སྤྱི་ལ་དབྱེ་བ་དྲུག གནས་ཀྱི་ དབྱེ་བ་ བདུན་ ་ཏེ་ བཅུ་
གསུམ། བྱེ་བྲག་བཅོ་ལྔ་སྟེ། ཉེར་བརྒྱད་པོ་དེ་རང་རྒྱུད་ཅན་ནོ།། གཞན་རྒྱུད་
ཅན་ལ། སྨུག་པོ་བཞི། སེར་པོ་གཅིག་སྤྱིར་སུམ་ཅུ་རྩ་གསུམ་མོ།། དེ་ལྟར་རླུང་
ནད་ཞེ་གཉིས། མཁྲིས་ནད་རྩ་དྲུག་སྟེ་དྲུག་ཅུ་རེ་བརྒྱུད། བད་ཀན་གྱི་ནད་སོ་
གསུམ་སྟེ་བརྒྱ་རྩ་གཅིག་ཏུ་བཤད་དོ།། དེ་ལ་ཡང་ནད་ཀྱི་གོ་རིམ་གྱི་སྐབས་སུ།
མཁྲིས་ནད་མང་ལ་བད་ཀན་ཉུང་བར་བཤད་ན། འདིར་དབྱེ་བའི་སྐབས་སུ།
བད་ཀན་མང་ལ་མཁྲིས་པ་ཉུང་བ་ཅི་ཞེ་ན། འདིར་ཉེས་པ་གསུམ་ལ་བརྒྱ་རྩར་
བྱེད་པས་ཉུང་འདུས་ཕྱེ་བ་ཡིན་ལ། ཡ་གིར་དབྱེ་བ་ཡོད་ཚད་རྒྱས་པའ་་ཕྱེ་བ་
ཡིན་པས་འགལ་བ་མེད་དེ། བད་ཀན་ལ་རིགས་ཀྱི་དབྱེ་བ་དྲུག་པོ་དེ་ལས་རྒྱུས་
པར་དབྱེ་རྒྱུ་མེད་དེ། མཁྲིས་པ་ལ་རིགས་ཀྱི་དབྱེ་བ་བཞི་པོ་དེ་ལས་རྒྱུས་པར་ཕྱེ་
ན་མང་བ་ཡོད་པའོ།།
གཉིས་པ་གཙོ་བོའི་སྒོ་ནས་དབྱེ་བ་ལ་བརྒྱ་རྩ་གཅིག་ནི། གཙོ་བོས་དབྱེ་
ན་རང་རྒྱུད་གཞན་རྒྱུད་ཅན།། རང་རྒྱུད་ཅན་ནི་རྐྱང་བ་རང་རྟགས་སྟོན།།
འཕེལ་དང་རབ་འཕེལ་མཆོག་འཕེལ་ཟད་པར་སྦྱར།། གཞན་རྒྱུད་ཅན་ལ་ལྡན་
འདུས་བླ་གཉན་ གསུམ།། ལྡན་པ་མཉམ་ གསུམ་ གཅིག་ རབ་ ལྷག་ པ་དྲུག།
འདུས་ལ་མཚུངས་གཅིག་རབ་འབྲིང་གསུམ་སྦྱར་དྲུག། གཉིས་གཅིག་ལྷག་པ་
ལ་དྲུག་གོ་ལྡོག་ ཟད།། འཕེལ་ ཟད་འདྲེས་ལ་ མཉམ་ འཕེལ་ ཟད་ སྦྱར་དྲུག།
གཅིག་ཟད་གཉིས་འཕེལ་གོ་ལྡོག་བཅས་པ་དྲུག། འཕེལ་ཟད་དབྱེ་བ་བདུན་ཅུ་
རྩ་བཞིའོ།། བླ་གཉན་ནད་ཀྱི་སྟེང་དུ་ནད་གང་ཞིག། བྱུང་བ་དེ་ཡང་དབྱེ་བ་
གསུམ་འགྱུར་ཏེ།། ཞུགས་དང་ལོག་དང་འདོམ་པ་ཞེས་སུ་བཤད།། གཅིག་གི་
གནས་སུ་ནད་གཞན་ཞུགས་པ་དང་།། རང་མ་ཞི་བར་གཞན་དུ་ལོག་པ་དང་།།
ནད་སྣ་གཉིས་སུ་འཐབ་པས་དགུ་ཚན་གསུམ། བརྒྱ་དང་རྩ་གཅིག་གཙོ་བོའི་
དབྱེ་བར་འདོད།། ཅེས་པས་བསྟན་ཏེ། དང་པོ་རང་རྒྱུད་ཅན་དང་ གཞན་



༄༅་འབུམ་ནག་
95
རྒྱུད་ཅན་གཉིས་སུ་དབྱེ། དེ་ལ་ རང་རྒྱུད་ ཅན་ཞེས་བྱ་བ་ནི། ནད་རྐྱང་པ་
གཅིག་རང་གཅིག་པུའི་རྟགས་གསལ་བ་ལ་བྱ་སྟེ། དེ་ལ་འཕེལ་བ་དགུ། ཟད་
པ་དགུ་སྟེ་བཅོ་བརྒྱད་དོ། འཕེལ་བ་དགུ་ནི་རླུང་འཕེལ་བ་དང་། རླུང་རབ་ཏུ་
འཕེལ་བ་དང་། རླུང་མཆོག་ ཏུ་ འཕེལ་ བ་དང་། མཁྲིས་ པ་ འཕེལ་ བ་ དང་།
མཁྲིས་པ་རབ་ཏུ་འཕེལ་བ་དང༌། མཆོག་ཏུ་འཕེལ་བ་དང་གསུམ། ཟད་པ་དེ་
ལས་གོ་ལྡོག་པར་བྱའོ།། འཕེལ་པ་ནི་རྟགས་སུམ་ཆ་འབྱུང་བ་ལ་བྱའོ།། རབ་ཏུ་
འཕེལ་བ་ནི་སུམ་གཉིས་འབྱུང་པའོ།། མཆོག་ཏུ་འཕེལ་བ་ནི་རྟགས་ཀུན་རྫོགས་
པའོ།། རྟགས་དེ་རྣམས་མཚན་ཉིད་ཀྱི་རྟགས་ལ་ཡང་སྦྱར། འཕེལ་ཟད་ཀྱི་
རྟགས་ལ་ཡང་སྦྱར་བར་བྱའོ། འཁྲུགས་པའི་རྟགས་ལ་ཡང་སྦྱར་བར་བྱའོ།
འཕེལ་ཟད་ཀྱང་། ཟད་པ་ནི་གཉིས་སུ་བཀོད་པ་ཙམ་མ་ཡིན་ལ༑ འཕེལ་བ་
ཤེས་པས་ཟད་པ་རེ་འབྱུང་བར་འགྱུར་རོ།། གཞན་རྒྱུད་ཅན་ནད་གཞན་དང་
འདྲེས་པ་སྟེ། དེ་ལའང་ལྡན་པའི་ནད་དང་། འདུས་ པའི་ ནད་ དང༌། བླ་
གཉན་དང་གསུམ་མོ།། དེ་ལ་ལྡན་པའི་ནད་ལའང་འཕེལ་བ་དགུ། ཟད་པ་
དགུ་སྟེ་ བཅོ་ བརྒྱད་དོ། འཕེལ་ བ་ དགུ་ ལ། མཉམ་ པར་ འཕེལ་ བ་ གསུམ།
གཅིག་རབ་ ཏུ་ ལྷག་པའི་འཕེལ་བ་དྲུག་གོ། མཉམ་པར་འཕེལ་ བ་གསུམ་ནི།
རླུང་མཁྲིས་གཉིས་མཉམ་པར་འཕེལ་བ་དང་། བད་མཁྲིས་གཉིས་མཉམ་པར་
འཕེལ་བ་དང་། བད་རླུང་གཉིས་མཉམ་པར་འཕེལ་བ་སྟེ། རྟགས་མང་ཉུང་
ཆ་མཉམ་པ་ལས་ཤེས་པར་བྱའོ།། ཅིག་[གཅིག] རབ་ཏུ་ལྷག་པའི་འཕེལ་བ་
དྲུག་ལ། རླུང་མཁྲིས་ལྡན་པ་གཅིག་ལ། རླུང་འཕེལ་མཁྲིས་པ་རབ་ཏུ་ལྷག་
པར་འཕེལ་ བ་དང་། མཁྲིས་ པ་ འཕེལ། རླུང་ རབ་ ཏུ་ ལྷག་ པར་ འཕེལ་ བ་
གཉིས། བད་མཁྲིས་ལྡན་པ་གཅིག་ལ། བད་ཀན་འཕེལ། མཁྲིས་པ་རབ་ཏུ་
ལྷག་པར་འཕེལ་བ་དང་། མཁྲིས་པ་འཕེལ་བད་ཀན་རབ་ཏུ་ལྷག་པར་འཕེལ་
བ་གཉིས། བད་རླུང་ལྡན་པ་གཅིག་ལ། བད་ཀན་འཕེལ། རླུང་རབ་ཏུ་ལྷག་
པར་འཕེལ་ བ་དང༌། རླུང་འཕེལ། བད་ ཀན་ རབ་ ཏུ་ ལྷག་པར་འཕེལ་ བ་



96
-96
༄༅འབུམ་ནག་འབུམ་ཆུང་།
གཉིས། དེ་ལྡན་པ་དགུའོ།། ཟད་པ་དེ་ལས་གོ་ལོག་པས་གོ་སླའོ།། འདུས་པ་
འཕེལ་བས་བཅུ་གསུམ་སྟེ། མཚུངས་པ་གཅིག་ནི་རླུང་མཁྲིས་བད་ཀན་་གསུམ་
མཉམ་པར་འདུས་ པ་ གཅིག རབ་ འབྲིང་ གསུམ་ ཏུ་ སྦྱར་བ་ དྲུག་ནི། རླུང་
འཕེལ། མཁྲིས་པ་རབ་ཏུ་འཕེལ༔ བད་ཀན་མཆོག་ཏུ་འཕེལ་བ་དང་། རླུང་
འཕེལ། བད་ ཀན་ རབ་ ཏུ་ འཕེལ། མཁྲིས་ པ་ མཆོག་ ཏུ་ འཕེལ་ བ ་ གཉིས།
མཁྲིས་པ་འཕེལ་བ། བད་ཀན་རབ་ཏུ་འཕེལ། རླུང་མཆོག་ཏུ་འཕེལ་བ་དང་
མཁྲིས་པ་འཕེལ། རླུང་རབ་ཏུ་འཕེལ། བད་ཀན་མཆོག་ཏུ་འཕེལ་བ་གཉིས།
བད་ཀན་འཕེལ། རླུང་རབ་ཏུ་འཕེལ། མཁྲིས་པ་མཆོག་རབ་ཏུ་འཕེལ། བད་
ཀན་འཕེལ། མཁྲིས་པ་རབ་ཏུ་འཕེལ། རླུང་མཆོག་རབ་ཏུ་འཕེལ་ བ་དང་
གཉིས་ཏེ་དྲུག་གོ། གཉིས་ལྡན་པ་དང་གཅིག་ལྷག་པ་ལ་གསུམ་གཉིས་གཉིས་
གསུམ་དྲུག་ སྟེ། རླུང་འཕེལ། བད་མཁྲིས་གཉིས་ ལྷག་ པར་འཕེལ་ བ་ དང་།
བད་མཁྲིས་གཉིས་འཕེལ། རླུང་ལྷག་པར་འཕེལ་བ་དང་གཉིས། མཁྲིས་པ་
འཕེལ། བད་རླུང་གཉིས་ལྷག་པར་འཕེལ་བ་དང༌། བད་རླུང་གཉིས་འཕེལ།
མཁྲིས་པ་ལྷག་པར་འཕེལ་བ་གཉིས། བད་ཀན་འཕེལ། རླུང་མཁྲིས་གཉིས་
ལྷག་པར་འཕེལ་བ་དང་། རླུང་མཁྲིས་གཉིས་ འཕེལ། བད་ཀན་ ལྷག་ པར་
འཕེལ་བ་དང་གཉིས་ཏེ་དྲུག་གོ། ཟད་པ་དེ་ལས་གོ་ལོག་པ་དང་གཅིག་སྟེ་བཅུ་
གསུམ་མོ།། འཕེལ་ཟད་འདྲེས་པ་ལ་མཉམ་འཕེལ་ཟད་སྦྱར་དྲུག་སྟེ། རླུང་
མཉམ་མཁྲིས་པ་འཕེལ། བད་ཀན་ཟད་པ་དང་རླུང་མཉམ་པ་བད་ཀན་འཕེལ།
མཁྲིས་པ་ཟད་པ་དང་གཉིས། མཁྲིས་པ་མཉམ། རླུང་འཕེལ་བད་ཀན་ཟད་པ་
དང་མཁྲིས་པ་མཉམ། བད་ཀན་འཕེལ། རླུང་ཟད་པ་དང་གཉིས། བད་ཀན་
མཉམ། རླུང་འཕེལ། མཁྲིས་ པ་ ཟོད་པ་དང༌། བད་ཀན་མཉམ་མཁྲིས་པ་
འཕེལ། རླུང་ཟད་པ་གཉིས་གཉིས་ཏེ་དྲུག་གོ། གཅིག་ཟད་གཉིས་འཕེལ་གོ་
བཟློག་པ་དང་བཅས་པ་དྲུག་གོ། རླུང་ཟད་བད་མཁྲིས་གཉིས་འཕེལ་བ་དང་།
བད་མཁྲིས་གཉིས་ཟད་རླུང་འཕེལ་བ་དང་གཉིས། མཁྲིས་པ་ཟད་བད་རླུང་



༄༅།འབུམ་ནག
97
གཉིས་འཕེལ་བ་དང་། བད་རླུང་གཉིས་ཟད་མཁྲིས་པ་འཕེལ་བ་དང་གཉིས།
བད་ཀན་ཟད་མཁྲིས་རླུང་གཉིས་འཕེལ་བ་དང་། མཁྲིས་རླུང་ཟད་བད་ཀན་
འཕེལ་བ་དང་གཉིས་ཏེ་དྲུག་གོ། དེ་ལྟར་རྐྱང་པ་ལ་འཕེལ་བ་དགུ། ལྡན་པ་ལ་
དགུ་སྟེ་བཅོ་བརྒྱད་དོ།། འདུས་པ་བཅུ་གསུམ་སྟེ་སོ་ གཅིག་གོ། དེ་ལས་ གོ་
བཟློག་[ ལྡོགཟད་པས་སོ་གཅིག་སྟེ་དྲུག་ཅུ་རེ་གཉིས། འཕེལ་ཟད་འདྲེས་པ་
ལ་བཅུ་གཉིས་ཏེ་བདུན་ཅུ་རྩ་བཞིའོ།། བླ་གཉན་ཅན་གྱི་ནད་ནི་ནད་སྔ་མའི་
སྟེང་དུ་ཕྱི་མ་གཉིས་བྱུང་བས། ནད་གཉིས་འདོམ་པ་སྟེ། དེའང་ཞུགས་པའི་
ནད་དགུ་ལོག་པའི་ནད་དགུ། འདོམ་པའི་ནད་དགུ༑ དགུ་ཚན་གསུམ་ཡོད་པ་
སྟེ། དེ་ལ་ནད་གཅིག་གི་གནས་སུ་ནད་གཞན་ཞུགས་པ་དང་གསུམ། མཁྲིས་
པའི་གནས་སུ་རླུང་ཞུགས་པ་དང་། བད་ཀན་ཞུགས་པ་དང་། དེ་གཉིས་ཀ་
ཞུགས་པ་དང་གསུམ། བད་ཀན་གྱི་གནས་སུ་རླུང་ཞུགས་པ་དང༌། མཁྲིས་པ་
ཞུགས་པ་དང་། དེ་གཉིས་ཀ་ཞུགས་པ་དང་གསུམ་སྟེ་དགུའོ།། ལོག་པའི་ནད་
དགུ་ནི། རླུང་ཞི་ནས་མཁྲིས་པར་ལོག་པ་དང་བད་ཀན་ཏུ་ལོག་པ་དང༌། དེ་
གཉིས་ཀར་ལོག་པ་དང་གསུམ། མཁྲིས་པ་ཞི་ནས་རླུང་དུ་ལོག་པ་དང་། བད་
ཀན་དུ་ལོག་པ་དང་། དེ་གཉིས་ཀར་ལོག་པ་དང་གསུམ། བད་ཀན་ཞི་ནས་
རླུང་དུ་ལོག་པ་དང་། མཁྲིས་པར་ལོག་པ་དང་། དེ་གཉིས་ཀར་ལོག་པ་དང་
གསུམ་སྟེ་དགུའོ།། གནས་ སུ་ འཐབ་པ་ལ་ དགུ་ སྟེ། རླུང་ གིས་ མཁྲིས་ཡུལ་
འཕྲོག་ནས་བད་ཀན་དང་ འཐབ་པ་དང་། བད་ཀན་ གྱི་ གནས་ འཕྲོག་ནས་
མཁྲིས་པ་དང་འཐབ་པ་དང་། རླུང་རང་གནས་བཟུང་ནས་གཉིས་ ཀ་དང་
འཐབ་པ་དང་གསུམ། བད་ཀན་གྱིས་རླུང་གི་གནས་འཕྲོག་ནས་མཁྲིས་པ་དང་
འ ཐབ་པ་དང་། མཁྲིས་གནས་འཕྲོག་ནས་རླུང་དང་འཐབ་པ་དང་། བད་
ཀན་རང་གི་གནས་བཟུང་ནས་གཉིས་ཀ་དང་འཐབ་པ་དང་གསུམ་སྟེ་དགུའོ།།
ལྡན་འདུས་ཀྱི་ནད་དང་བླ་གཉན་གྱི་ནད་ལ་ཁྱད་པར་ཅི་ཡོད་ཅེ་ན། དང་པོ་
རང་གནས་གཉིས་ལྡན་ནམ་གསུམ་འདུས་སུ་ཡོད་པ་སྟེ། ལྡན་འདུས་ཡིན་ལ།



98
བྱའབུམ་ནག་འབུམ་ཆུང་།
སྔ་མའི་སྟེང་དུ་ཕྱི་མ་ཕྱིན་པ་བླ་གཉན་ནོ།། ཡང་ནད་སྣ་གཉིས་སུ་འདོམ་པས་
དགུར་ཡང་བཤད་དོ།། དེ་ལ་ནད་གང་ལ་ཡང་། སྟེང་དུ་འོང་བའི་བླ་གཉན་གྱི་
ནད་བརྒྱུད་ཡོད་དེ། སྣ་ཁྲག་འཛག་པ་དང༌། ཁ་སྐོམ་པ་དང་། སྐྱུག་པ་དང༌།
འཁྲུ་བ་ དང་། དྲི་ ཆུ་ འགག་ པ་ དང་། སྲིན་ དང་ མེ་ དྲོད་ ཉམས་ པ་ དང༌།
གཟེར་ནད་བརྒྱད་དོ།། དེའི་སྟེང་དུ་སྐྲུན་དང༌། དམུ་ཆུ་འདོམ་པ་དང་་དགུར་
ཡང་བཤད་དོ།། དེ་ལྟར་འཕེལ་ཟད་དོན་བཞི་བླ་གཉན་རྩ་བདུན་ཏེ་བརྒྱ་རྩ་
གཅིག་གོ།
གནས་ཀྱི་སྒོ་ནས་དབྱེ་བ་བརྒྱ་རྩ་གཅིག་ནི། གནས་ཀྱི་སྒོ་ནས་དབྱེ་བ་
ལུས་དང་སེམས་གཉིས།། ཞེས་པ་ནས། བརྒྱ་དང་རྩ་གཅིག་གནས་ཀྱི་དབྱེ་
བར་འདོད།། ཅེས་པས་བསྟན་ཏེ། ལུས་ སྟོད་ ན་ གནས་ པ་ ལ་ བཅོ་ བརྒྱུད།
ནང་དོན་སྣོད་ཀྱི་ནད་བཅུ་དགུ་སྟེ་སོ་བདུན། སྨད་ནད་ལྔ་སྟེ་ཞེ་གཉིས། ཕྱི་ཤ་
ལྤགས་ཀྱི་ནད་ ཉི་ ཤུ་ སྟེ་ རེ་ གཉིས། ཀུན་ཁྱབ་ ཀྱི་ ནད་ སོ་ བདུན་ ཏེ་ གོ་ དགུ།
སེམས་ནད་གཉིས་ཏེ་བརྒྱ་རྩ་གཅིག་གོ། །
རིགས་ཀྱི་སྒོ་ནས་དབྱེ་བ་བརྒྱ་རྩ་གཅིག་ནི། རིགས་ཀྱི་སྒོ་ནས་དབྱེ་ན་
ཁོང་ནད་དང་།། ཅེས་པ་ནས། བརྒྱ་དང་རྩ་གཅིག་རིགས་ཀྱི་དབྱེ་བར་འདོད།
ཅེས་པས་བསྟན་ཏེ། ཁོང་ནད་བཞི་བཅུ་རྩ་བརྒྱད་དང་། རྨ་ལ་བཅོ་ལྔ་སྟེ་དྲུག་
ཅུ་རེ་གསུམ། ཚ་བའི་ནད་བཅུ་དགུ། ཐོར་ནད་བཅུ་དགུ་སྟེ་བསྡོམས་པས་
བརྒྱ་རྩ་གཅིག་གོ། །
མཇུག་བསྡུ་བ་ནི། དེ་ལྟར་ཉེས་པ་གཙོ་བོ་རིགས་གནས་བཞིའི།། དབྱེ་
བ་བཞི་བརྒྱ་རྩ་བཞིའི་ནད་ཡོད་དེ།། དེ་ལ་གཞན་དབང་བཅོས་ཀྱང་འཆི་བ་
དང་།། ཀུན་བཏགས་[བརྟགས]གདོན་ནད་རིམ་གྲོས་གྲོལ་བ་དང་།། ཡོངས་
གྲུབ་མ་བཅོས་འཆི་ལ་བཅོས་ན་འཚོ། ལྟར་སྣང་མ་བཅོས་རང་བཞིན་འཚོ་བ་
བཞི།། གཅིག་ལའང་བཞི་སྦྱར་བཞི་བརྒྱ་རྩ་བཞི་འགྱུར། ཞེས་པས་བསྟན་ཏེ།
དེ་ལྟར་ ཉེས་ པས་ དབྱེ་ན་བརྒྱ་ རྩ་ གཅིག གཙོ་ བོས་ དབྱེ་ བ་ བརྒྱུ་ རྩྭ་ གཅིག



༄༅gའབུམ་ནག་
99
གནས་ཀྱི་དབྱེ་བ་བརྒྱ་རྩ་གཅིག རིགས་ཀྱི་དབྱེ་བ་བརྒྱ་རྩ་གཅིག དབྱེ་ལུགས་
བཞི་པོ་སྟེ་གང་རུང་གིས་རྩ་བ་བྱས་པ་ལ། གསུམ་པོ་ཁོང་དུ་འདུ་བའོ༎ དེ་
གང་གི་ལུགས་ནས་བྱེད་ཀྱང་རྩ་བ་གཅིག་པོ་དེ་ལས་གཞན་དབང་གི་ནད་བཅོས་
ཀྱང་འཆི་བ་དང་། ཀུན་བཏགས་ཀྱི་ནད་གདོན་བཅོས་དང༌། ཡོངས་གྲུབ་ཀྱི་
ནད་མ་བཅོས་འཆི་ལ་བཅོས་ན་འཚོ་བ་དང་། ལྟར་སྣང་གི་ནད་མ་བཅོས་ཀྱང་
འཚོ་བ་བཞི་སྦྱར་བས་ནད་བཞི་བརྒྱ་རྩ་བཞིར་འགྱུར་བའོ།། རྣམ་པའི་སྒོ་ནས་
དབྱེ་བ་ལ་གསུམ་སྟེ། དཔག་ཏུ་མེད་པར་བསྟན་པ་དང་། འོན་ཀྱང་ཉེས་པ་
གསུམ་ལས་ནད་མི་འདའ་བར་བསྟན་པ་དང༌། དེ་ཡང་ཚ་ བ་ དང་གྲང་བ་
གཉིས་སུ་འདུས་པར་བསྟན་པའོ།།
དང་པོ་དཔག་ཏུ་མེད་པར་བསྟན་པ་ནི། རྣམ་པའི་སྒོ་ནས་དཔག་ཏུ་མེད་
པར་དབྱེ།། ཉེས་པ་གནོད་བྱ་ཉི་ཤུ་རྩ་ལྔ་ལ།། རྐྱང་བ་ལྡན་འདུས་དུ་མའི་
རིགས་འབྱུང་བས།། གྲངས་དང་མིང་གི་ངེས་བསྟན་ཡོད་མ་ཡིན། ཞེས་པས་
བསྟན་ཏེ། རྣམ་པའི་སྒོ་ནས་དབྱེ་ན་དཔག་ཏུ་མེད་པར་ཡོད་དེ། ཇི་ལྟར་ཡོད་
ན་རླུང་ལྔ། མཁྲིས་པ་ལྔ། བད་ཀན་ལྔ། དེ་ལྟར་བཅོ་ལྔ། གནོད་བྱ་ལུས་
ཟུངས་བདུན། དྲི་མ་གསུམ་སྟེ་བཅུ། ཉི་ཤུ་རྩ་ལྔ་པོ་དེ་ལ་རྐྱང་བའི་ནད་ཉི་ཤུ་
རྩ་ལྔ་འབྱུང༌། གཉིས་གཉིས་ལྡན་པར་སྦྱོར་ན་ཉི་ཤུ་རྩ་ལྔའི་དང་པོ་ཀུན་ལ་སྦྱར།
དེ་ནས་དང་པོ་དེ་མཁྲིས་པ་ལ། གཉིས་དེ་ཀུན་ལ་སྦྱར། དེ་ལྟར་རེ་གཉིས་སུ་
སྦྱོར་བ་ལ་དུ་མ་གཅིག་ཏུ་འགྱུར། དེ་བཞིན་དུ་གསུམ་སྦྱོར་དང༌། བཞི་སྦྱོར་ལ་
སོགས་རྩ་བ་ལྔ་པོར་འདུས་པ་དཔག་ཏུ་མི་ལང་ཤིག་ཏུ་འགྱུར་བས་གྲངས་འདི་
ཡོད་ཅེས་མེད། འདི་སྐད་ཅེས་བྱ་བ་ཡིན་པའི་མིང་གི་ངེས་པ་མེད་དོ།། འོན་
ཀྱང་ཉེས་པ་གསུམ་ལས་མི་འདའ་བར་བསྟན་པ་ནི། འོན་ཀྱང་ཉེས་པ་གསུམ་
ལས་ནད་མི་འདའ།། གནོད་བྱ་བཅུ་ལས་ནད་ཀྱི་གནས་མི་འདའ།། དཔེར་ན་
འདབ་ཆགས་བྱ་ཡིས་གར་འཕུར་ཡང་། ནམ་མཁའི་མཐོངས་ལས་འཕུར་ས་
མེད་པ་བཞིན།། ཞེས་པས་བསྟན་ཏེ། ནད་ལ་ཡང་དཔག་ཏུ་མེད་པ་ཡོད་ཀྱང་།



10]
༄༅ཎའབུམ་ནག་འབུམ་ཆུང་།
རླུང་མཁྲིས་བད་ཀན་གསུམ་ལས་འདའ་མི་སྲིད། ནད་ཀྱི་གནས་ཀྱང་གནོད་བྱ་
བཅུ་པོ་ལས་འདའ་མི་སྲིད། དཔེར་ན་བྱ་དེས་གར་འཕུར་ཡང་ནམ་མཁའ་ལས་
འཕུར་ས་མེད་པ་བཞིན་ནོ།། དེ་ན་ཅིས་ཀྱང་ཉེས་པ་གསུམ་གང་འ དུག་ཤེས་
པར་བྱའོ། གང་ན་ནད་འདུག་ཀྱང་གནོད་བྱ་བཅུ་གང་ལ་ཞུགས་པ་ཤེས་པར་
བྱའོ།། ཚ་ གྲང་ གཉིས་ སུ་ འདུས་ པར་བསྟན་ པ་ནི། བད་རླུང་ གྲང་ ལ་ ཁྲག་
མཁྲིས་ཚ་བས་ན། དུ་མར་ཕྱེ་ཡང་ཚ་གྲང་གཉིས་སུ་འདུས། ཞེས་པས་བསྟན་
ཏེ། ཉེས་པ་གསུམ་པོ་དེ་ཡོད་པ་ལ༔ བད་རླུང་གྲང་བའི་ནད་ཡིན་ལ། མཁྲིས་
པ་ཚ་བའི་ནད་ཡིན་ནོ།། མཁྲིས་པ་ཁྲག་ལ་གནས་ཤིང་། ཁྲག་འཕེལ་འཁྲུགས་
ན་མཁྲིས་ཚད་སླང་ནས། ཚ་བར་འགྱུར་བའི་ཕྱིར། ཁྲག་དེ་ལུས་ཟུངས་ཡིན་
ཡང་། རྣམ་པར་གྱུར་ནས་ནད་བྱེད་པའི་ཕྱིར། ནད་ཀྱི་ཁོངས་སུ་ཡང་འདུས་
པས། ཁྲག་མཁྲིས་ཚ་བའོ།། དེས་ན་ནད་དུ་མར་ཕྱེ་ཡང་། ཚ་གྲང་གཉེས་སུ་
མ་འདུས་པ་མེད་དོ།།
དབྱེ་བ་སོ་སོའི་དོན་བསྟན་པ་ལ། མདོར་རྒྱུས་གཉིས། མདོར་བསྟན་པ་
ནི། སོ་སོའི་དོན་ལ་རྒྱུ་དང་སྔར་ཚུལ་དང་།། ཚུལ་ཕྱེད་པ་དང་དཀྱེལ་དུ་གྱུར་
བ་བཞི། ཞེས་པས་བསྟན་ཏེ། དེ་ལྟར་ནད་ཅིག་གཅིག་ཏུ་ཕྱེ་བ་རེ་རེ་ལ་བཞི་
པོ་འདིས་བསྟན་ཏེ། རྒྱུ་དང་གཅིག སྔར་ཚུལ་དང་གཉིས། ཚུལ་ཕྱེད་པ་དང་
གསུམ། དཀྱེལ་དུ་གྱུར་བ་དང་བཞི། རྒྱས་པར་བཤད་ན། རྒྱུ་ནི་རང་རང་
སྐྱེད་པའི་རྐྱེན་ཡིན་ཏེ།། ཞེས་པས་བསྟན་ཏེ། ནད་བརྒྱ་རྩ་གཅིག་པོ་དེ། རེ་རེ་
སྐྱེད་བྱེད་ཀྱི་རྐྱེན་རེ་རེ་ཡོད་པའོ།།
སྔར་ཚུལ་ནི། སྔར་ཚུལ་ཞེས་བྱ་བྱེ་བྲག་གསལ་མིན་པ། ནད་རྟགས་
གསལ་བར་གྱུར་བ་ཚུལ་ཕྱེད་ཡིན་ཞེས་པས་བསྟན་ཏེ། ནད་ཅིག་འོང་བར་
འདུག་སྙམ་པ་དེའི་ཚུལ་ཕྱེད་པ་ནི་ཡིན་ནོ།།
དཀྱེལ་དུ་གྱུར་བ་བསྟན་པ་ནི། རང་གནས་མཐར་ཕྱིན་ཤུགས་རྫོགས་
དཀྱེལ་གྱུར་ཏོ། ཞེས་པས་བསྟན་ཏེ། རང་གནས་སུ་རྒྱས་ཤིང་ཤུགས་རྫོགས་



༄༅fའབུམ་ནག
101
པའོ།། དུས་ལ་ཡང་བཞི་སྟོན་ཏེ། སོ་སོའི་རྣམ་གྲངས་མཇུག་བསྡུ་བ་བསྟན་པ་
ལ་ཡང་མདོར་རྒྱུས་གཉིས། དེ་ལ་རྣམ་གྲངས་བརྟག་པ་གཙོ་བོ་སྟོབས། ཞེས་
པས་བསྟན་ཏེ། རྣམ་གྲངས་དང་། བརྟག་པ་དང་། གཙོ་བོ་དང་། སྟོབས་
དང་ བཞིའོ།། རྣམ་གྲངས་ནད་རིགས་ནང་ཚེགས་དབྱེ་བ་སྟེ།། ཞེས་ པས་
བསྟན་ཏེ། ནད་བརྒྱ་རྩ་གཅིག་པོ་དེ། རེ་རེ་ལ་ནང་ཚེགས་སུ་འབྱེད་པའོ།།
བརྟག་པ་ནི། བརྟག་པ་དེ་རྣམས་མ་འདྲེས་ཕྱེད་པ་ཡིན།། ཞེས་པས་
བསྟན་ཏེ། ནང་ཚེགས་ཕྱེད་པ་དེ་རྣམས་མ་འདྲེས་ཕྱེད་པའོ།། གཙོ་བོ་བསྟན་
པ་ནི། གཙོ་བོ་རང་རྒྱུད་ཅན་དང་གཞན་རྒྱུད་ཅན།། ཅེས་ པས་ བསྟན་ ཏེ།
ནད་ རང་ རྒྱུད་རྐྱང་ བ་ དང༌། གཞན་ རྒྱུད་ ཅན་ རོགས་ ཟླ་ དང་ བཅས་ པའོ །།
གཞན་རྒྱུད་ ཅན་ཡང་། དེ་ལ་སྔར་སྐྱེས་བླ་གཉན་བཅས་པའོ།། ཞེས་ པས་
བསྟན་ཏེ། སྔར་ནད་སྐྱེས་པ་ལྡན་འདུས་ཀྱི་ནད་དང་། ཕྱི་ནས་འབྱུང་བ་བླ་
གཉན་ཅན་གཉིས་སོ།། ནད་སྟོབས་ནི། ནད་སྟོབས་ཡུལ་དུས་རང་བཞིན་ན་
ཚོད་དང་།། ནད་ཁམས་ཟས་སྤྱོད་དབང་གིས་གཉིས་སུ་འགྱུར།། ཞེས་པ་སྟེ།
ཡུལ་དུས་རང་བཞིན་ན་ཚོད་ནད་ཁམས་ཟས་སྤྱོད་བདུན་པོ་དེ་འདོམ་པ་དེ་ནད་
སྟོབས་ཅན་དུ་འགྱུར། མ་འཛོམས་ན་སྟོབས་ཆུང་དུ་འགྱུར། ཞེས་གསུངས་སོ།།
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་
ངག་གི་རྒྱུད་ལས་ནད་ཀྱི་དབྱེ་བ་བསྟན་པའི་ལེའུ་སྟེ་བཅུ་གཉིས་པའོ་ཞེས་པས་
བསྟན་ནོ།།
ལེའུ་བཅུ་གསུམ་པ། རྒྱུན་སྤྱོད་བསྟན་པ།
དེ་ནས་གནས་གསུམ་པ་བྱ་བ་སྤྱོད་ལམ་གྱི་གནས་ལ་བསླབ་པ་ལ་གཉིས་ཏེ།
བསླབ་པར་ཞུས་པ་དང་དེའི་ལན་ནོ། དང་པོ་བསླབ་པར་ཞུས་པ་ནི། དེ་ནས་
ཡང་དྲང་སྲོང་ཡིད་ལས་སྐྱེས་ཀྱིས་འདི་སྐད་ཞུས་སོ།། ཀྱེ་དྲང་སྲོང་ཆེན་པོ་རིག་



102
༄༅འབུམ་ནག་འབུམ་ཆུང་།
པའི་ཡེ་ཤེས་ལགས།། བྱ་བ་སྤྱོད་ལམ་གནས་ལ་ཇི་ལྟར་བསླབ་པར་བགྱི།། འཚོ་
མཛད་སྨན་པའི་རྒྱལ་པོས་བཤད་དུ་གསོལ། ཞེས་ཞུས་པ་ལས། ཞེས་པས་
བསྟན་ཏོ།། དེའི་ལན་ལ་གཉིས་ཏེ། མདོར་བསྟན་པ་ དང༌ རྒྱས་པར་བཤད་
པའོ།། མདོར་བསྟན་པ་ནི། སྟོན་པས་གསུངས་པ། ཀྱེ་དྲང་སྲོང་ཆེན་པོ་ཉོན་
ཅིག ནད་ལ་གསོ་བར་བྱེད་པའི་གཉེན་པོ་ཡི།། བྱ་བ་སྤྱོད་ལམ་གནས་ལ་
བསླབ་བྱ་ན།། རྒྱུན་སྤྱོད་དུས་སྤྱོད་གནས་སྐབས་སྤྱོད་ལམ་གསུམ།། ཞེས་པས་
བསྟན་ཏེ། དང་པོ་གསོ་བྱའི་ཡུལ་ལ་ལུས་ནད་གཉིས་བསྟན། ད་ནི་གཉེན་པོ་
བཞི་ཡི་སྤྱོད་ལམ་སྟོན་པ་ལ་དོན་གསུམ་སྟེ། ཉིན་རེ་བཞིན་དུས་རྒྱུན་ཏུ་སྤྱོད་
པའི་སྤྱོད་ལམ་དང་། དུས་དྲུག་གི་སྤྱོད་ལམ་དང༌། གནས་སྐབས་ཀྱི་སྤྱོད་ལམ་
མོ། རྒྱས་པས་བཤད་ན་ལེའུ་གསུམ་གྱིས་བསྟན་ཏེ། ལེའུ་བཅུ་གསུམ་པས་
རྒྱུན་སྤྱོད་སྟོན། ལེའུ་བཅུ་བཞི་བས་དུས་སྤྱོད་སྟོན། ལེའུ་བཅོ་ལྔ་བས་གནས་
སྐབས་ཀྱི་སྤྱོད་ལམ་སྟོན། །
དེ་ལ་ལེའུ་ བཅུ་ གསུམ་ པས་ རྒྱུན་ གྱི་ སྤྱོད་ལམ་ བསྟན་ པ་ ལ་ གཉིས་ ཏེ།
ལེའུའི་གཞུང་དང་། ལེའུའི་མཚན་ནོ།། ལེའུའི་ གཞུང་ ལ་ མདོར་ བསྟན་པ་
དང་། རྒྱས་པར་བཤད་པ་གཉིས། མདོར་བསྟན་པ་ནི། དེ་ལ་ཉིན་རེ་རྒྱུན་དུ་
སྤྱོད་པ་ལ།། ཚེ་རྐྱང་འཇིག་རྟེན་པ་དང་དམ་པའོ།། ཞེས་པས་བསྟན་ཏེ། ཉིན་
རེ་བཞིན་སྤྱོད་པ་ལ་གསུམ་སྟེ། ཚེ་རྐྱང་བའི་སྤྱོད་པ་དང༌། འཇིག་རྟེན་མི་ཆོས་
ཀྱི་སྤྱོད་པ་དང༌། དམ་པ་ལྷ་ཆོས་ཀྱི་སྤྱོད་པའོ།། རྒྱས་པར་བཤད་ན། །
དང་པོ་ཚེ་རྐྱང་བའི་སྤྱོད་པ་ལ་བཅུ་བཞི་སྟེ། དགོས་ཆེད་བསྟན་པ་དང་།
བསྲུང་བ་བཅངས་པ་དང་། ནད་མི་འབྱུང་བར་བྱ་ཐབས་དང༌། འགྲོ་འདུག་
བྱ་ཐབས་དང་། གཉིད་ལོག་ཐབས་དང་། ཉལ་བོ་བྱ་ཐབས་དང་། བསྐུ་བྱུག་
བྱ་ཐབས་དང༌། རྩོལ་བ་བཅག་ཐབས་དང་། དྲིལ་ཕྱིས་བྱ་ཐབས་དང་། ཁྲུས་
བྱ་ཐབས་དང༌། མིག་ནད་ཀྱི་བསྲུང་ཐབས་དང་། ནད་ཀྱི་ཇག་པ་བསྲུང་བ་
དང་། སྤྱོད་་ ལམ་ ཆ་སྙོམས་ ཐབས་ བསྟན་ པ་དང་། དེ་ རྣམས་ ཀྱི་ ཕན་ ཡོན་



༄༅འབུམ་ནག་
103
བསྟན་པའོ།།
དང་པོ་དགོས་ཆེད་ བསྟན་ པ་ནི། དང་པོ་ཚེ་རྐྱང་པ་ཡི་སྤྱོད་ལམ་ནི།།
རྟག་ཏུ་བདེ་གནས་འདོད་ཅིང་ཚེ་བསྲིང་ཕྱིར།། ཞེས་ པས་ བསྟན་ཏེ། དུས་
རྟག་ཏུ་ནད་མེད་བདེ་བར་གནས་པར་འདོད་ཅིང་ཚེ་བསྲིང་བའི་ཕྱིར་སྤྱོད་པའོ།།
བསྲུང་བ་བཅང་བ་ནི། སྨན་མཆོག་རིན་ཆེན་གྲུབ་པའི་གསང་སྔགས་
བཅང་། ཞེས་པས་བསྟན་ཏེ། སྔོན་རྒྱ་གར་ལྷོ་ཕྱོགས་ན། རྒྱལ་ཕྲན་ཅིག་ལ་
གླང་པོ་ཆེ་སྤོས་ཟན་ཞེས་བྱ་བ་སྤོས་ཟ་བ་ཞིག་ཡོད་པ་ལ། དེས་མཚོ་ལ་རྩྭ་ཉབ་
པས་ལྕི་ བ་ མཚོ་ནང་དུ་ སོང་བས། ཀླུ་བྲོས་ པས་ མཚོ་ སྐམ་ཤིང་ཆར་ཆད་དོ།།
ཡུལ་ཕྱོགས་དེར་ཐན་པ་ཆེན་པོ་བྱུང་ནས། པྲ་མཁན་ལ་པྲ་བརྟག་པས དེ་ལྟ་
བུས་ལན་འདུག་ཟེར་བ་ལ། ཀླུ་དེ་བཀུག་ན་ཕན་ཟེར་བས། གང་གིས་ཁུག་
བརྟག་པས། རིགས་སྔགས་གྲུབ་པའི་རྣལ་འབྱོར་བ་ཞིག་ཡོད་པ་དེས་བཀུག་ན་
ཁུག་ཟེར་བས། རྣལ་འབྱོར་བ་དེར་འགུགས་སུ་བཅུག་པས། ཀླུ་ཁུག་པ་དང་
ཆར་བབས་སྐད། དེ་ལ་ཅི་དགོས་ན་སྨན་བཟང་པོ་ཟོས་པས་ལྕི་བའི་ནུས་པས་
ཀླུ་བྲོས་པའི་ནུས་པ་འབྱུང་། རིགས་སྔགས་གྲུབ་པ་ལ་ཀླུ་འགུགས་པའི་ནུས་པ་
བྱུང་། ཀླུའི་སྤྱི་གཙུག་ན་ནོར་བུ་ཡོད་པས། ཆར་བ་ཆད་པ་དང་འབེབས་པའི་
ནུས་པ་བྱུང་འདུག་པ་བཞིན་དུ། འདིར་ཡང་སྨན་མཆོག་གིས་ནད་གདོན་གྱིས་
མི་ཚུགས་པར་བསྲུང་བའི་སྨན་བཅང་། རིན་ཆེན་གསེར་དངུལ་ཟངས་ལྕགས་
གཡུ་མུ་ཏིག་བྱུ་རུ་བརྒྱུད་གཙུག་ཏུ་བཅང་། གྲུབ་ པའི་ སྔགས་ ནི། ཡི་དམ་
བསྙེན་པ་ཁྱོལ་ བའམ། བསྲུང་བའི་སྔགས་ཟབ་མོ་བཅངས། དེ་ལས་ནད་
གདོན་དང་མཚོན་གྱིས་མི་ཚུགས་པའི་ནུས་པ་འབྱུང་ངོ༌།།
ནད་མི་འབྱུང་བར་བྱ་ཐབས་ནི། ནད་སློང་རྐྱེན་གཉིས་དྲན་པས་རྟག་ཏུ་
སྤང་།། ལུས་ངག་ཡིད་ལས་ཉེས་སྤང་ཡང་དག་བསྟེན།། ལྕེ་སོགས་དབང་པོ་
མནར་དང་ཉམས་བདེར་མིན།། ཞེས་པས་བསྟན་ཏེ། ནད་སྐྱེད་པའི་རྐྱེན་
གསུམ་ཡོད་པ་ལས། སྐྱེ་མཆེད་ལའང་དུས་གདོན་དབང་པོ་སྤྱོད་ལམ་གསུམ་



104
༄༅gའབུམ་ནག་འབུམ་ཆུང་།
7
=
is
io
ir
ཡོད་པ་ལས། དུས་དམན་ལྷག་ལོག་པ་སྤང་དུ་མི་བཏུབ་ལ། དབང་པོ་དམན་
ལྷག་ལོག་པ་སྤང་བར་བྱེད་པ་ལ། ལྕེ་སོགས་དབང་པོ་རྣམས་དམན་པ་དང༌
ལོག་པ་སྤངས། རབ་ཏུ་ཉམས་བདེ་བ་ནི་ལྷག་པ་སྤང་བའོ།། སྤྱོད་ལམ་དམན་
ལྷག་ལོག་པ་སྤོང་བ་ནི། ལུས་ངག་ཡིད་ལས་ཉེས་སྤང་ཡང་དག་བསྟེན།། ཞེས་
པས། ཡང་དག་བསྟེན་པའི་དབང་པོ་ལྔ་ དང༌། སྤྱོད་ལམ་ལུས་ངག་ ཡིད་
གསུམ་སྤྱོད་ལམ་བསྟེན་པར་བྱའོ། ནད་སློང་བའི་རྐྱེན་གཉིས་ནི། ནད་གསོག་
པའི་རྒྱུ་དང་། བསགས་པ་སློང་བའི་རྐྱེན་གཉིས་པོ་སྤང་བའོ།། དེ་ལྟར་ནད་ཀྱི་
རྐྱེན་སྤང་པས་རྒྱུ་ཡོད་ཀྱང་འབྲས་བུ་འབྱིན་མི་ནུས་ཏེ། ས་བོན་ཡང་རླན་དྲོད་
མེད་ན་མི་སྐྱེ་བ་ལྟ་བུ། ལུས་ཡང་ནད་མི་འབྱུང་བར་འགྱུར་རོ། །
འགྲོ་འདུག་ བྱ་ ཐབས་ནི། ཐེ་ཚོམ་གྲུ་འམ་མི་བསྲུན་བཞོན་པ་དང་།།
གསོད་ས་ཆུ་ཆེན་མེ་ཡི་ཕུང་བོ་དང་།། གད་སྟེང་ཤིང་རྩེར་དབྱར་དགུན་འཛེག་
འགྲོ་སྤང་
།། སྡོད་ན་ས་བརྟག་འགྲོ་ན་ལམ་བརྟག་ཅིང་། མཚན་མོ་དོན་ཆེན་
དབྱུག་ཐོགས་གྲོགས་ལྡན་བྱ།། ཞེས་པས་བསྟན་ཏེ། ཐེ་ཚོམ་ཟ་བའི་གྲུ་སྣ་ལ་མི་
འགྲོ། རྟ་ལ་སོགས་མི་བསྲུན་པ་ལ་མི་ཞོན། གསོད་པའི་སར་མི་འགྲོ། ཆུ་ཆེན་
པོ་ལ་ མི་ བརྒལ། མེས་ འཚིགས་ སར་ མི་ འགྲོ། དབྱར་ གད་ ཁར་ མི་ འགྲོ།
དགུན་ཤིང་མགོར་མི་འཛེག སྡོད་ན་འཐེབས་འོག་དང་གཉའ་སྟེང་དང་ལྷུང་
སར་འ དུག་མི་འདུག་བརྟག་ལ་བསྡད། འགྲོ་ན་ རྦབ་ལྷུང་མི་ ལྷུང་ལ་ སོགས་
བརྟག་ལ་འགྲོ། ཅི་ལྟར་ཡང་དོན་ཆེ་ན་འཁར་བ་ཐོགས་གྲོགས་དང་ལྡན་པར་
བྱས་ལ་འགྲོ། དེ་ལྟར་བྱས་པས་དེ་རྣམས་ཀྱི་བར་ཆད་མི་འབྱུང་ངེས་སོ།།
གཉིད་ལོག་ཐབས་ནི། མཚན་གཉིད་མ་ལོག་རྩུབ་པས་ཅི་བདེར་ལོག།
མ་ལོག་ནང་བར་སྨྱུང་བྱ་ཕྱེད་གཉིད་ལོག། ར་རོ་སྟོབས་ཟད་མྱ་ངན་རྩོལ་བས་
དུབ།། སྨྲ་མང་རྒས་དང་འཇིགས་པའི་མི་རྣམས་ལ།། སོ་ག་རྩུབ་ཅིང་མཚན་མོ་
ཐུང་བས་ན།། ལུས་ཀྱི་སྟོབས་འཕྲོག་རླུང་འཕེལ་འགྱུར་བའི་ཕྱིར།། ཉིན་པར་
གཉིད་ལོག་སྣུམ་ལྕིར་འགྱུར་བས་ཕན།། གཞན་དུ་ཉིན་གཉིད་བད་ཀན་སྐྱེད་



gའབུམ་ནག་
105
ཅིང་སྐྲངས།། རྨོངས་བག་མགོ་ན་སྐྱིད་སྒྱུར་རིམས་འདེབས་འགྱུར།། གཉིད་
འཕེལ་སྐྱུག་དང་སྨྱུང་བྱ་བུད་མེད་བསྟེན།། གཉིད་ཡེར་འོ་མ་ཞོ་ཆང་ཤ་ཁུ་
བཏུང། མགོ་བོ་བསྐུ་ཞིང་རྣ་བ་སྣུམ་གྱིས་དགང་། ཞེས་ པས་ བསྟན་ ཏེ།
མཚན་མོ་གཉིད་མ་ལོག་ན་རྩུབ་པས། རླུང་ཡང་སྐྱེད་པས་ཅི་བདེར་ལོག་པར་
བྱའོ།། གལ་ཏེ་མཚན་མོ་གཉིད་ལོག་ཏུ་མ་བྱུང་ན་འང་། ནང་བར་སྨྱུང་བར་
འདུག་སྟེ་ཟས་སྐོམ་མ་ཟོས་པར་མཚན་མོ་གཉིད་ཅི་ཙམ་ཆགས་[ ཆག ]པ་དེའི་
ཕྱེད་གཉིད་ལོག་པར་བྱའོ། ར་རོ་ལ་སོགས་བདུན་པོ་དེ་རྣམས་ལ་སོས་ཀའི་
དུས་སུ་རྩུབ་ཅིང་མཚན་མོ་ཐུང་། ལུས་སྟོབས་འཕྲོག་ཅིང་རླུང་འཕེལ་ བར་
འགྱུར་བའི་ཕྱིར། ཉིན་མོ་གཉིད་ལོག་སྣུམ་པ་ལྕི་བར་འགྱུར་བས་ཁམས་ལ་
ཕན་ནོ།། ར་རོ་ལ་སོགས་པ་བདུན་པོ་དང་། སོས་ཀ་མ་ཡིན་པར་གཉིད་ལོག་
ན། བད་ཀན་སྐྱེད་ཅིང་སྐྲངས་ སུ་འོང་བ་ལ་སོགས་པའི་སྐྱོན་དྲུག་པོ་འབྱུང་
བའོ༎ གཉིད་འཕེལ་ཆེ་ན། སྐྱུག་དང་སྨྱུང་བ་བུད་མེད་བསྟེན་པ་ལ་སོགས་
རླུང་སྐྱེ་བའི་ཟས་སྤྱོད་བྱའོ།། གཉིད་ཡེར་ན་འོ་མ་ཞོ་ཆང་ཤ་ཁུ་ལ་སོགས་རླུང་ལ་
ཕན་ཞིང་བད་ཀན་སྐྱེད་ཐབས་བྱའོ།། །
ཉལ་བོ་ སྤྱད་ ཐབས་ ནི། ཉལ་པོ་སྐྱེ་གནས་མི་མཐུན་བདག་པོ་ཅན།།
ཅེས་པ་ནས། མགོ་འཁོར་དུས་མིན་འཆི་ཡར་བྱེད་པ་ཡིན།། ཞེས་པའི་བར་
གྱིས་བསྟན་ཏེ། འགྲེལ་བ་མ་སྣང༌།
བསྐུ་བྱུག་བྱ་ ཐབས་ནི། རྟག་ཏུ་བསྐུ་བྱུག་ སྤྱོད་བྱེད་རྒས་ངལ་རླུང་།།
འཇོམས་བྱེད་མགོ་རྐང་རྣ་བ་ལ་བསྟེན་བྱ།། ཞེས་པས་བསྟན་ཏེ། དུས་རྟག་ཏུ་
བསྐུ་མཉེ་བྱས་ན་རྒས་པ་སྲ་ལུས་ངག་ངལ་བ་དང་ཆད་པ་སེལ། རླུང་འཇོམས་
པར་བྱེད་པ་སྟེ། གང་ལ་བྱ་ན་མགོ་དང་རྐང་བ་དང་རྣ་བ་ལ་བསྟེན་པར་བྱའོ།
རྩོལ་བ་ བྱ་ ཐབས་ ནི། ལུས་ཡང་ཚིལ་ འབྲི་ སྐབས་ཕྱེད་མེ་དྲོད་སྐྱེད།།
ཅེས་པ་ནས་བད་ཀན་ཅན་གྱིས་རྩོལ་བཅག་བསྟེན་པར་བྱ།། ཞེས་པས་བསྟན་
ཏེ། རྩོལ་བ་སྤྱད་པའི་ཕན་ཡོན་ནི་དྲུག་འབྱུང་བའོ།། གང་ལ་ཡང་དག་པའི་



j06
༄༅།འབུམ་ནག་འབུམ་ཆུང་།
==
རྩོལ་བ་སྤྱད་ན་འབྱུང་བའོ།། རྩོལ་བ་ཐལ་དྲགས་པའམ་ལོག་པས་ན། སྐྱོན་དུ་
སླར་ལུས་མ་རུང་བ་སྟེ། འགྲམས་འཁྲུགས་ལ་སོགས་པ་འབྱུང་བའོ།། རྩོལ་བ་
སྤང་བ་ནི། རྒས་པ་དང་བྱིས་པ་གཉིས། རླུང་ནད་ཅན་དང་མཁྲིས་ནད་ཅན་
གྱིས་རྩོལ་བ་སྤང་བར་བྱའོ།། གང་ཟག་གི་དུས་ནམ་སྟོབས་དང་ལྡན་པས་སྣུམ་
ཟ་བ། བད་ཀན་ཅན་གྱིས་དཔྱིད་དུས་དགུན་དུས་སྤྱད་པར་བྱའོ།
དྲིལ་ཕྱིས་བྱ་ཐབས་ནི། དྲིལ་ཕྱིས་བད་ཀན་སེལ་ཞིང་ཚིལ་འཇུ་བྱེད།
པགས་གསལ་ཡན་ལག་བརྟན་པར་བྱེད་པའི་མཆོག། ཅེས་པས་བསྟན་ཏེ། རོ་
ཚ་བ་དང་རྩུབ་པའི་ སྨན་ གྱིས། ལུས་དྲིལ་ཞིང་ཕྱིས་ན་བད་ཀན་ སེལ་བ་ལ་
སོགས་བཞི་འབྱུང་བའོ།།
ཁྲུས་བྱ་ཐབས་ནི། ཁྲུས་ནི་རོ་ཙ་དྲོད་སྟོབས་ཚེ་མདངས་སྐྱེད།། ཅེས་པ་
ནས། སྣ་མིག་ནད་ཅན་ཟོས་མ་ཐོག་ལ་སྤང་།། ཞེས་པས་བསྟན་ཏེ། ཁྲུས་བྱས་
པའི་ཡོན་ཏན་ནི། རོ་ཙ་ལ་སོགས་བཅུ་གཅིག་འབྱུང་བའོ།། ཆུ་དྲོན་གྱིས་མགོ་
བཀྲུས་ན། སྐྱོན་སྐུ་དང་མིག་ལ་གནོད་པའོ།། ཁྲུས་སྤང་ཞིང་མི་བྱ་བ་ནི། ཚད་
འཁྲུ་ལ་སོགས་བདུན་པོ་དེས་སྤྱད་དུ་མི་བཏུབ་པའོ། །
མིག་ནད་ཀྱི་བསྲུང་ཐབས་ནི། མིག་ནི་མོ་ཡི་རང་བཞིན་བད་ཀན་འཇིག།
མཆིམ་འཛག་ཕྱིར་མིག་སྨན་སྐྱེར་ཁཎྜ། ། རྟག་ཏུ་ཞག་བདུན་ལོན་ཚེ་ཉིན་རེ་
བླུག། ཅེས་པས་བསྟན་ཏེ། མཁྲིས་པ་མཐོང་བྱེད་མིག་ལ་གནས་པས་མེའི་རང་
བཞིན་ཡིན། བད་ཀན་ཆུའི་ལས་ཀྱིས་འཇིག་ཅིང་གནོད་པས། ནང་གི་མཆི་མ་
ཟད་པར་བྱ་བའི་ཕྱིར། སྐྱེར་ཁཎྜ་ནི་ཞག་བདུན་བདུན་ལ་ནུབ་རེ་བླུག་པས་
མཆི་མ་ཐོན་ཏེ་མིག་གསལ་བ་དང་རྣོ་བར་འགྱུར་རོ།།
ནད་ཀྱི་ཇག་པ་བསྲུང་བ་ནི། གློ་བུར་ནད་ལྔའི་དགྲ་ལ་སྐྱེལ་མ་བསྟེན།
ཞེས་པས་བསྟན་ཏེ། གློ་བུར་དུ་སྲོག་གཅོད་པར་བྱེད་པའི་ནད་ཀྱི་ཇག་པ་ནི།
སྣ་ཁྲག་ཤོར་བ་དང་། གག་པ། ཆུ་འགགས་པ། སྲིན་ནད། ཞྭ་ལོག གཟའ་
ཕོག་པ། དེ་ལྔ་པོ་ནམ་ཡོང་ཆ་མེད་ལ། བྱུང་ན་ལོང་མི་འོང་བའི་ཕྱིར། མི་



༄༅འབུམ་ནག་
107 །
འབྱུང་བའི་ཐབས། བསྲུང་བ་དང༌། བྱུང་ན་གསོ་སྨན་སྐྱེལ་མ་ལྟ་བུ་མི་འབྲལ་
བར་བྱའོ། ཞེས་གསུངས་སོ།།
སྤྱོད་པ་ཐམས་ཅད་ཆ་སྙོམས་པར་སྤྱད་པ་ནི། རྟག་ཏུ་གཅིག་ལ་མ་ཡིན་
ཀུན་སྙོམས་སྤྱད།། ཅེས་པས་བསྟན་ཏེ། སྤྱོད་པ་ཐམས་ཅད་དུས་རྟག་ཏུ་སྤྱོད་
པ་མ་ཡིན་ཏེ། ཕྱོགས་ཐམས་ཅད་ནས་ཆ་སྙོམས་པར་སྤྱད་པ་ནི། ཡང་དག་
པའི་སྤྱོད་པའོ།
དེ་རྣམས་ཀྱི་ཕན་ཡོན་ནི། དེ་ལྟར་བདག་ནི་ཉིན་མཚན་གནས་འགྲོ་ཞེས།།
རྟག་ཏུ་དྲན་པ་ཉེར་འཇོག་སྡུག་བསྔལ་བསྲིང་།། ཞེས་པས་བསྟན་ཏེ། གོང་དུ་
བཤད་པ་དེ་ལྟར་བདག་གི་ཉིན་མཚན་གཉིས་ཀར་གནས་པ་དང་། འགྲོ་བ་
གང་གི་དུས་སུ་ཡང་། དྲན་པ་ཉེ་བར་བཞག་སྟེ་སྤྱད་ན། ནད་ཀྱི་སྡུག་བསྔལ་
མཐའ་དག་བསྲིངས་ནས། ཡུན་རིང་དུ་མི་འབྱུང་ཞེས་སོ།། །
འཇིག་རྟེན་མི་ཆོས་ཀྱི་སྤྱོད་པ་ལ་གསུམ་སྟེ། ཡོན་ཏན་གྱི་གཞི་མ་མི་ཆོས་
ལ་རག་ལུས་པར་བསྟན་པ་དང་། མི་ཆོས་ལ་མཁས་པར་བསླབ་པ་དང༌། དེའི་
འབྲས་བུའོ།། དང་པོ་ནི། འཇིག་རྟེན་མི་ཆོས་སྤྱོད་པ་ཡོན་ཏན་ཀུན་གྱི་གཞི།།
ཞེས་པས་བསྟན་ཏེ། མི་ཆོས་ནི་ཡོན་ཏན་ཀུན་གྱི་གཞི་མ་ཡིན་པས། ཡོན་ཏན་
ཀུན་ཆེ་ཡང་མི་ཆོས་མ་མཁས་ན་རང་གཞན་གཉིས་ཀ་ལ་ཕན་མི་ཐོགས་པས།
མི་ཆོས་དང་ཡོན་ཏན་ཏུ་འཛོམས་ན། རང་མགོ་ཐོན་ཞིང་གཞན་ལ་ཕན་ཐོགས་
པ་སྟེ། དེའང་ཁྱད་པར་སྨན་གྱི་ཡོན་ཏན་ཏུ་འཛོམས་ན། རང་མགོ་ཐོན་ཞིང་
གཞན་ལ་ཕན་ཐོགས་པ་སྟེ། དེའང་ཁྱད་པར་སྨན་གྱི་ཡོན་ཏན་ལ་མི་ཆོས་ཞེས་
བྱའོ།། མི་ཆོས་ལ་མཁས་པར་བསླབ་པ་ནི། འཆད་དོན་བཙན་པར་བྱ་ཞིང་
ཚིག་རྗེས་དོན་གྱིས་བསབ། ཅེས་ པ་ ལ་ སོགས་ བཤད་རྒྱུད་ན་ བཞུགས་ སོ༎
ཞེས་པ་དེ་ལྟར་བཤད་པ་ལྟར་ཤེས་ཤིང་མཁས་པར་བྱའོ།། དེ་ལྟར་བྱས་པའི་
འབྲས་བུ་ནི། དེ་འདྲ་གཅིག་བུར་སྐྱེས་ཀྱང་གཞན་ལ་དབང་མི་འཚོར།། བྲན་
གྱི་ལུས་ཀྱང་སྐྱེ་བོ་མང་པོའི་དཔོན་དུ་འགྱུར།། ཞེས་པས་བསྟན་ཏེ། དེ་ལྟར་མི་



108
༄༅tའབུམ་ནག་འབུམ་ཆུང་།
ཆོས་ཤེས་ཤིང་མཁས་པར་གྱུར་ན། དེ་འདྲ་གཅིག་པུར་སྐྱེས་ནས་བློ་གྲོས་ཆེ།
གྲོས་རོགས་མེད་ཀྱང་མི་གཞན་ལ་དབང་མི་འཆོར། བྲན་གྱི་ལུས་སུ་སྐྱེས་ཀྱང་
སྐྱེ་བོ་མང་པོའི་དཔོན་དུ་འགྱུར་བའོ །། །
དམ་པ་ལྷ་ཆོས་ཀྱི་སྤྱོད་པ་ལ་གཉིས་ཏེ། རྟག་ཏུ་བདེ་བར་འདོད་པས་
ཐབས་ལ་འབད་པར་བསྟན་པ་དང༌། ཆོས་བྱ་བའི་ཐབས་སོ།། རྟག་ཏུ་བདེ་
བར་འདོད་པ་ནི། སེམས་ཅན་ཐམས་ཅད་བདེ་བ་འདོད་པའི་ཕྱིར།། རྩོམ་པ་
ཀུན་ལ་འཇུག་ཀྱང་ཆོས་མེད་ན།། བདེ་ཉིད་སྡུག་བསྔལ་རྒྱུ་ཕྱིར་ཆོས་ལ་འབད།།
ཅེས་པས་བསྟན་ཏེ། གསོ་བ་རིག་པའི་སྨན་དཔྱད་བྱེད་པ་ལ། ཆོས་ཀྱི་སྤྱོད་པ་
བསྟན་པ་ནི། དགོས་པ་ཅི་ཡོད་ཅེ་ན། གསོ་ བ་ རིག་ པའི་ སྨན་དཔྱད་ ཀྱང་།
བདེ་བ་རྩོལ་བའི་ཐབས་ཏེ། དེ་བས་ཀྱང་བདེ་བ་ཅི་རང་འདོད་ནས་ཆོས་མིན་
པ་མི་འབྱུང་བར་འདུག་སྟེ། ཆོས་ལ་སློབ་དགོས་པས། སེམས་ཅན་ཐམས་ཅད་
བདེ་བ་འདོད་པའི་ཕྱིར། ལས་དང་བསོད་ནམས་ཀྱི་གཞི་འམ་ཡོན་ཏན་གྱི་གཞི་
གཅིག་ལ་བརྩམ་ཞིང་འཇུག་ཀྱང་། ཆོས་མེད་ན་བདེ་བར་འ དུག་ཀྱང་། སྡུག་
བསྔལ་གྱི་གནོན་པ་ལས་མི་འདུག་པའི་ཕྱིར། ཆོས་ལ་སྤྱོད་པར་གདམས་པའོ།།
ཆོས་བྱ་བ་ལ་གསུམ་ཏེ། དགེ་བའི་བཤེས་གཉེན་བསྟེན་ཞིང་སྡིག་པ་སྤང་བར་
བསྟན་པ་དང་། ཚད་མེད་བཞི་བྱུང་ཆུབ་མཆོག་ཏུ་སེམས་སྐྱེད་པར་བསྟན་པ་
དང་། ཕ་རོལ་ཏུ་ཕྱིན་པ་བཞི་ལ་སྤྱད་པར་བྱའོ།
དང་པོ་དགེ་བའི་བཤེས་གཉེན་བསྟེན་ཞིང་སྡིག་པ་སྤང་བར་བསྟན་པ་ནི།
མོས་པས་བཤེས་བསྟེན་ཅིག་ཤོས་རིང་དུ་སྤངས།། སྲོག་གཅོད་རྐུ་དང་ལོག་པར་
གཡེམ་པ་དང་། རྫུན་དང་ངག་འཁྱལ་ཚིག་རྩུབ་དབྱེན་སྦྱོར་དང་། བརྣབས་
སེམས་གནོད་སེམས་ལྟ་བ་ཕྱིན་ཅི་ལོག། སྡིག་པའི་ལས་བཅུ་ལུས་ངག་ཡིད་ཀྱིས་
སྤང་།། ཞེས་པས་བསྟན་ཏེ། ཆོས་ལ་མོས་པའི་མི་དད་པ་ཅན་གྱིས་བླ་མ་དགེ་
བའི་བཤེས་གཉེན་བསྟེན་ཅིང༌། ཅིག་ཤོས་ནི་མི་མཐུན་པའི་ཕྱོགས་སྡིག་པའི་
ལས་སྲུང་བའོ།། ཇི་ ལྟར་ སྤང་ བར་བྱེད་ན། སྲོག་ གཅོད་ པ་རྐུ་བ་ལོག་པར་



།འབུམ་ནུག
109
k
it
གཡེམ་པ་གསུམ། ལུས་ཀྱི་སྒོ་ནས་སྤང་བའོ། རྫུན་དང་ངག་འཁྱལ་ཚིག་རྩུབ་
དབྱེན་སྦྱོར་ཕྲ་མ་བཞི། ངག་གི་སྒོ་ནས་སྤང་བའོ།། བརྣབས་སེམས་གཞན་གྱི་
ནོར་ལ་ཆགས་སེམས་སྐྱེས་པ་དང་གནོད་སེམས་དང་། ལོག་པར་ལྟ་བ་ཆོས་མི་
བདེན་ཟེར་བ་གསུམ། ཡིད་ཀྱི་སྒོ་ནས་སྤང་བའོ།།
ཚད་མེད་པ་བཞིས་བྱང་ཆུབ་ཏུ་སེམས་བསྐྱེད་པར་བསྟན་པ་ནི། མྱ་ངན་
ནད་འཕོངས་སྡུག་ལ་ནུས་ཕན་གདགས།། འབུ་སྲིན་སོགས་ཀུན་རྟག་ཏུ་རང་
འདྲར་བལྟ།། བསླུ་མེད་དེས་པས་འཛུམ་ཞིང་དྲང་པོར་སྨྲ།། གནོད་བརྩོན་
དགྲ་ལའང་ཕན་གདགས་གཙོར་བྱས་ཏེ།། བྱམས་པས་བྱང་ཆུབ་མཆོག་གི་
སེམས་གཉིས་བསྐྱེད།། ཅེས་པས་བསྟན་ཏེ། མྱ་ངན་ནད་པ་འཕོངས་པ་ལ་
སོགས་པ་སྡུག་བསྔལ་བ་རྣམས་ལ་ཕན་གདགས་པ་ནི། བྱམས་པ་ཚད་མེད་
པའོ།། འབུ་སྲིན་དང་གྲོག་སྦུར་ལ་སོགས་པ་སེམས་ཅན་ཀུན་ལ་རང་དང་འདྲ་
བར་སེམས་པ་ནི། སྙིང་རྗེ་ཚད་མེད་པའོ།། རྫུན་ལ་སོགས་པའི་བསླུ་བའི་ཚིག་
མེད་པར་ཞི་ཞིང་དེས་པར་འཛུམ་ཞིང་དྲང་པོར་སྨྲ་བ་ནི། དགའ་བ་ཚད་མེད་
པའོ།། གནོད་པར་བྱེད་པའི་དགྲ་ལ་ཕན་གདགས་པ་ནི། བཏང་སྙོམས་ཚད་
མེད་པའོ།། དེ་ལྟར་ཀུན་ལ་བྱམས་པའི་སེམས་ཀྱིས་སྨོན་པ་བྱང་ཆུབ་མཆོག་ཏུ་
སེམས་བསྐྱེད་ པ་ དང་། འཇུག་ པ་ བྱང་ ཆུབ་ ཏུ་ སེམས་ བསྐྱེད་ པ་ གཉིས་ ཏེ།
ཁྱད་པར་ནི་ནད་པ་ནད་ཀྱི་སྡུག་བསྔལ་གྱིས་ཉེན་པ་འདི་སྙིང་རེ་རྗེ། འདི་
རྣམས་ལ་བྱམས་པའི་སེམས་ཀྱིས་ཅི་ནུས་ཀྱིས་ཕན་གདགས་སྙམ་པ་ནི་སྨོན་པ་
སེམས་བསྐྱེད་དོ།། ཕ་རོལ་དུ་ཕྱིན་པ་བཞི་ལ་སྤྱད་པར་བྱ་བ་ནི། ལུས་ངག་ཡིད་
དུལ་ཕངས་མེད་གཏོང་སེམས་ལྡན། གཞན་གྱི་དོན་ལའང་རང་གི་འདྲར་
སེམས་པ། དེ་དག་དམ་པའི་སྤྱོད་པ་མཐར་ཐུག་གོ། ཞེས་གསུངས་སོ།། ལུས་
ངག་ཡིད་གསུམ་དུལ་བ་ནི། ཚུལ་ཁྲིམས་དང་བཟོད་པའོ། ཕངས་པ་མེད་
པར་གཏོང་བའི་སེམས་དང་ལྡན་པ་ནི་སྦྱིན་པའོ།། གཞན་གྱི་དོན་ལ་རང་གི་
འདྲར་སེམས་པ་ནི་བརྩོན་འགྲུས་ སོ།། ལེའུའི་མཚན་ནི། བདུད་ རྩི་ སྙིང་པོ་



11)
༄༅Yའབུམ་ནག་འབུམ་ཆུང་
ཡན་ལག་བརྒྱད་པ་གསང་བ་མན་ངག་གི་རྒྱུད་ལས་ཉིན་རེ་རྒྱུན་དུ་སྤྱོད་པའི་
ལེའུ་སྟེ་བཅུ་གསུམ་པའོ།། ཞེས་པས་བསྟན་ཏོ། །
ལེའུ་བཅུ་བཞི་པ། དུས་སྤྱོད་བསྟན་པ།
དུས་སུ་སྤྱོད་པའི་ལེའུ་ལ་ དབབ་གཞུང་མཚན་གསུམ། དང་པོ་སྙན་
གསན་དབབ་པ་ནི། དེ་ནས་ཡང་དྲང་སྲོང་རིག་པའི་ཡེ་ཤེས་ཀྱིས་འདི་སྐད་
ཅེས་གསུངས་སོ།། ཀྱེ་དྲང་སྲོང་ཆེན་པོ་ཉོན་ཅིག་ཅེས་སྙན་གསན་དབབ་ནས།
གཞུང་དོན་བཤད་པ་ལ་གསུམ་སྟེ། དུས་དྲུག་གི་མཚན་ཉིད་བགྲོད་ཚུལ་དང་
བཅས་ཏེ་མདོར་བསྟན་པ། ཉི་མ་ལྷོ་བྱང་དུ་འགྲོ་བའི་མཚན་ཉིད་རྒྱུས་པར་
བཤད་པ་དང༌། དུས་དྲུག་གི་སྤྱོད་ལམ་རྒྱུས་པར་བཤད་པའོ།།
དང་པོ་དུས་དྲུག་གི་མཚན་ཉིད་བགྲོད་ཚུལ་དང་བཅས་ཏེ་མདོར་བསྟན་
པ་ལ་གསུམ་སྟེ། དུས་དྲུག་གི་གྲངས་བསྟན་པ་དང༌། དེའི་ཚད་བརྩི་ཐབས་
དང་། དུས་མཚམས་ཉི་མས་བཟུང་བའོ། །
དང་པོ་དུས་དྲུག་གི་གྲངས་བསྟན་པ་ནི། གཉིས་པ་དུས་སུ་སྤྱོད་པའི་སྤྱོད་
ལམ་ནི།། དགུན་སྟོད་དགུན་སྨད་དཔྱིད་དང་སོས་ཀ་ དང་། དབྱར་སྟོན་
དགུན་ཟླ་ར་སོགས་གཉིས་རིམ་བཞིནཞེས་པས་བསྟན་ཏེ། དགུན་སྟོད་ནི་
དགུན་ཉི་མ་ལོག་པའི་གོང་ཟླ་བ་གཉིས་སོ།། དགུན་སྨད་ནི་དགུན་ཉི་མ་ལོག་
ནས་ཟླ་བ་གཉིས་སོ། དེ་ནས་ཟླ་བ་གཉིས་དཔྱིད་ཀྱི་དུས། དེ་ནས་ཟླ་བ་གཉིས་
པོ་སོ་གའི་དུས། དེ་ནས་དབྱར་གྱི་ཉི་མ་ལོག་ནས་ཟླ་བ་གཉིས་དབྱར་གྱི་དུས། །
དེ་ནས་ཟླ་བ་གཉིས་སྟོན་གྱི་ དུས་ སོ།། དགུན་ཟླ་ར་བ་ ལ་ སོགས་ གཉིས་ རིམ་
བཞིན་ཞེས་བྱ་བ་ནི། ཟླ་བའི་དང་པོ་དགུན་ཟླ་ར་བ་ནས་བརྩི་སྟེ། དགུན་ཟླ་ར་
བ་དང་འབྲིང་པོ་གཉིས་དགུན་སྟོད། དགུན་ཟླ་ཐ་ཆུང་དང་དཔྱིད་ཟླ་ར་བ་
གཉིས་དགུན་ སྨད་ དོ།། དཔྱིད་ འབྲིང་ པོ་ དང༌ ཐ་ཆུང་ གཉིས་ དཔྱིད་ ཀའོ།།



༄༅འབུམ་ནག་
111
དབྱར་ཟླ་ར་བ་དང་འབྲིང་པོ་གཉིས་སོས་ཀའི་དུས་སོ།། དབྱར་ཟླ་ཐ་ཆུང་དང་
སྟོན་ཟླ་ར་བ་གཉིས་དབྱར་དུས་སོ།། སྟོན་ཟླ་འབྲིང་པོ་དང་ཐ་ཆུང་གཉིས་སྟོན་
གྱི་དུས་སོ། །
དེའི་ཚད་བརྩི་ ཐབས་ནི། སྐད་ཅིག་ལ་སོགས་ཐད་ཅིག་ཡུད་ཙམ་ལ།།
ཉིན་ཞག་ཟླ་བ་དུས་དང་ལོར་འགྱུར་ཏེ།། ཞེས་པས་བསྟན་ཏེ། དུས་མཐའི་
སྐད་ཅིག་མ་ནས་བརྩི་སྟེ། དུས་མཐའི་སྐད་ཅིག་མ་ནི། ཤོ་མང་ཅིག་མདས་
ཕུག་པའོ།། ཤོ་མང་བརྒྱ་ཉི་ཤུ་རྩེགས་པ་ལ་རྩལ་པོ་ཆེས་མདའ་རྒྱབ་སྟེ། སེ་གོལ་
གཏོག་པ་ཅིག་ལ་ཕོག་པས། དུས་མཐའི་སྐད་ཅིག་མ་ལ་བརྒྱ་ཉི་ཤུ་ལ། བྱ་
རྫོགས་ཀྱི་ སྐད་ ཅིག་ མའོ།། སེ་གོལ་གཏོག་ལ། མཐེབ་མཛུབ་ སྦྱར་བ་དང་
གཏོག་པས་བྱ་བ་རྫོགས་པ་དང༌། བྱ་རྫོགས་ཀྱི་སྐད་ཅིག་མའོ།། དེ་བརྒྱ་ཉི་ཤུ་
ལ་ཐང་ཅིག་གོ། ཐང་ཅིག་དྲུག་བཅུ་ལ་ཡུད་ཙམ་ཅིག ཡུད་ཙམ་སུམ་ཅུ་ལ་
ཉིན་ཞག་གཅིག་སྟེ། ནམ་དང་ཉི་མ་མཉམ་པའི་དུས། ཉིན་མོ་ཡུད་ཙམ་བཅོ་
ལྔ། མཚན་མོ་བཅོ་ལྔ། སྲོད ་སྔ་དྲོ་གཉིས་ལ་ལྔ་ལྔ། ཉིན་གུང་མཚན་དགུང་
གཉིས་ལྔ་ལྔ། དགོང་དང་ཐོ་རངས་གཉིས་ལྔ་ལྔ། ཉིན་ཞག་སུམ་ཅུ་ལ་ཟླ་བ་
གཅིག་གོ། ཟླ་བ་གཉིས་ལ་དུས་རེ། དུས་དྲུག་ལ་ལོ་གཅིག་ཏུ་འགྱུར་བའོ།།
དུས་མཚམས་ཉི་མས་ བཟུང་བ་ནི། ཉི་མ་བརྒྱད་གསུམ་དབྱར་དགུན་
དབུས་སུའང་ལྡོག། གསུམ་ན་ལྷོ་དང་བྱུང་དུ་འགྲོ་ཞེས་བྱ།། ནམ་དང་ཉི་མ་
ཕྱེད་ན་མཉམ་པ་ཡིན།། བརྒྱད་དང་བཅུ་ན་སྒྲ་སྒྲོགས་ཆད་པར་འགྱུར།། ཞེས་
པས་བསྟན་ཏེ། དགུན་རླུང་ཉི་མ་ཚེས་བརྒྱད་ལ་ལོག་ན། དབྱར་བཅུ་བཞི་ན་
ལོག་བཅོ་བརྒྱད་ལ་ལོག་ན་ཉི་ཤུ་གསུམ་ལ་ལོག ཉི་ ཤུ་བརྒྱད་ལ་ལོག་ན་ཚེས་
གསུམ་ལྡོག་གོ། དེ་བཞིན་དུ་དགུན་བཅུ་བཞི་ཉི་ཤུ་གསུམ་ལ་ལོག་ན། དབྱར་
བརྒྱུད་བཅོ་བརྒྱུད་ཉེར་བརྒྱུད་ལ་ལྡོག་པའོ།། དེ་ལ་དགུན་གྱི་དབུས་ནི་དགུན་
འབྲིང་པོའོ།། དབྱར་གྱི་དབུས་ནི་དབྱར་ཟླ་འབྲིང་པོར་བརྩིའོ།། དེའང་ཉི་མ་
ཟླ་སྟོད་ལ་ལོག་ན། ཟླ་བ་དེ་དགུན་ཟླ་ཐ་ཆུང་དུ་བརྩིའོ།། ཟླ་སྨད་ལོག་ན་ཟླ་བ་



f12
༄༅F༣བུམ་ནག་འབུམ་ཆུང་།
དེ་དགུན་ཟླ་འབྲིང་པོར་བརྩིའོ།། ཉི་མ་ལྡོག་ནས། དུས་གསུམ་དུ་ཟླ་བ་དྲུག་གི་
བར་དུ། ཉི་མ་ལྷོ་བྱང་གཉིས་སུ་འགྲོ་བ་སྟེ། ལྷོ་བྱང་གཉིས་སུ་འགྲོ་བའི་ཕྱེད་མ་
ནི། ཟླ་གསུམ་གསུམ་ཡིན་ལ། ཉི་མ་ལོག་ནས་ཟླ་བ་གསུམ་ལོན་ཙ་ན་ན་མ་ཉི་མ་
མཉམ་པའོ།། དེའི་དུས་ནི་ཉིན་མོ་ཡུད་ཙམ་པ་བཅོ་ལྔ། མཚན་མོ་ཡུད་ཙམ་པ་
བཅོ་ལྔ་ཡོད་དེ། དེ་ལ་ཉི་ མ་ལོག་ནས་ཟླ་དྲུག་གི་ བར་དུ། ཞག་ རེ་ ལ་ ཐང་
གཅིག་སྟེ། ཉི་མ་བྱང་དུ་འགྲོ་ཙ་ན། ཉི་མ་ཇེ་རིང་ནས་ནམ་ཇེ་ཐུང་ལ་འགྲོ།
ཉི་མ་ལྷོར་འགྲོ་ཙ་ན། ནུམ་ཇེ་རིང་ཉི་མ་ཇེ་ཐུང་ལ་འགྲོ། དུས་རེ་ཟླ་བ་གཉིས་
གཉིས་ལ། ཡུད་ཙམ་རེས་ཇེ་ཐུང་བྱེད་པས། དུས་གསུམ་ཟླ་བ་དྲུག་ལ་ཡུད་
ཙམ་གསུམ་གྱི་ཁྱད་ཡོད། དེའང་རིང་དུས་ན་ཡུད་ཙམ་བཅོ་བརྒྱད། ཐུང་དུས་
ན་བཅུ་གཉིས་ཡོད་དོ།། རིང་ཐུང་གཉིས་ལ་སུམ་ཆ་སུམ་གཉིས་ཡོད་དེ། ནམ་
ཉི་མ་ནས་ཞག་བཅུ་དང་བརྒྱད་དེ་བཅོ་བརྒྱད་ནི། དཔྱིད་དབྱར་དགུ ནི་དབྱེ་
བའི་ སྒྲ་ སྒྲོགས། སྟོན་ནམ་ གཞུག་ ཆད་ པས། བརྒྱད་ དང་ བཅུ་ ན་ སྒྲ་ སྒྲོག་
[ སྒྲོགས ]ཆད་པར་འགྱུར། ཞེས་སོ།།
ཉི་མ་ལྷོ་བྱང་དུ་འགྲོ་བའི་མཚན་དེ་རྒྱུས་པར་བཤད་པ་ན། དེ་ལ་དགུན་
ཟླ་ཐ་ཆུང་ལ་སོགས་པ།། ཞེས་པ་ནས། དགུན་ཚེ་སོས་དང་དབྱར་ཆུང་སྟོན་
དཔྱིད་འབྲིང་།། ཞེས་པས་བསྟན་ཏེ། དགུན་ཟླ་ཐ་ཆུང་ནས་བཟུང་བའི་དུས་
གསུམ་ཟླ་དྲུག་ཉི་མ་བྱང་དུ་འགྲོ་བའི་ཚེ་ན༑ རྣོ་བ་དང་ཚ་བ་དང་རྩུབ་པ་དང༌།
ཡང་བའི་དུས་ཡིན་པས། རླུང་དང་ཉི་མ་གཉིས་ཀྱི་ནུས་པས། ཟླ་བ་དང་སའི་
ཡོན་ཏན་ལྕི་སྣུམ་བསིལ་བས་ཞི་བར་བྱེད་དོ། ཉིན་རེ་བཞིན་ཇེ་རྣོ་ཇེ་ཚ་ཇི་རྩུབ་
ཇེ་ཡང་ལ་འགྲོ་བས་སོས་ཀའི་དུས་ཡིན། ནུས་པ་རྣོ་ཚ་རྩུབ་ཡང་མཐོར་ཕྱིན་ཏེ།
དུས་དགུན་སྨད་དཔྱིད་སོས་ཀའི་དུས་ཡིན། ནུས་པ་རྣོ་ཚ་རྩུབ་ཡང་མཐར་ཕྱིན་
ཏེ། དུས་དགུན་སྨད་དཔྱིད་སོས་ཀ་གསུམ་པོ་དེ། ཚ་བསྐ་རོ་སྟོབས་ཆེ་བའོ།།
དེ་ཡང་ཚ་བ་རྣམས་ཀྱི་སྟོབས་ཆེ་སྟེ་ ཁ་བ་དང་བསྐ་བ་རྩུབ་པ་ཡང་བའི་སྟོབས་
སྐྱེད་པ་ཡིན་ནོ།། དེ་ཡང་རྒྱ་གར་གྱི་ལུགས་སོ། བོད་དུ་སོས་ཀ་ཚ་བའི་སྟོབས་



འབུམ་ནག་
113
བསྐྱེད་ལ། དགུན་ཁ་བ་སྐྱེད་དོ།། མི་རྣམས་ཀྱང་ཉི་མ་རེ་རེ་བཞིན། མེ་དྲོད་
ལུས་སྟོབས་ཇེ་ཆུང་ཇེ་ཆུང་དུ་འགྲོ་བས། འཕྲོག་ཅེས་བྱའོ།། ཆར་དུས་ནས་
བཟུང་སྟེ་དུས་གསུམ་ཟླ་བ་དྲུག་ཉི་མ་ལྷོར་འགྲོ་བའི་ཚེ་ན། མི་རྣམས་ཀྱི་ལུས་
སྟོབས་དང་མེ་དྲོད་ཉི་མ་རེ་རེ་བཞིན་རྒྱས་པར་བྱེད་པས། དུས་འདི་རྣམས་
ལན་རེ་བཞིན་ཇེ་གསལ་ལ་འགྲོ་བས། ཟླ་བ་སྟོབས་དང་ལྡན་ལ། ཉི་མ་རླུང་གི་
སྟོབས་ཚ་རྩུབ་ཡང་བ་འབྲིང་པའོ།། ཆར་འབབ་པ་དང་ལྷགས་པ་སྐྱེ་བས། ས་
སྟེང་གི་ཚ་བ་ཞི་སྟེ། དགུན་སྟོད་ཀྱི་དུས། ལྕི་བསིལ་སྣུམ་པ་མཐར་ཕྱིན་ནས།
རོ་སྐྱུར་བ་ལན་ཚྭ་བ་མངར་བའི་རོ་སྟོབས་བསྐྱེད་པར་བྱེད་དེ། དེའང་དབྱར་
སྐྱུར་བ་སྟོན་ལན་ཚྭ་བ་དགུན་སྟོད་མངར་བའི་སྟོབས་སྐྱེད་དེ། དེའང་མངར་བ་
རྣམས་ཀྱང་སྟོབས་སྐྱེད་དོ།། ལན་ཚྭ་མངར་སྐྱུར་ཡངང་ལྕི་ སྣུམ་སྟོབས་སྐྱེད་པ་
ཡིན་ནོ༎ དགུན་ སྟོད་ དགུན་སྨད་ཀྱི་དུས་མེ་དྲོད་ སྟོབས་ཆེ། སོས་ ཀ་དང་
དབྱར་དུས་གཉིས་མེ་དྲོད་སྟོབས་ཆུང་། སྟོན་དང་དཔྱིད་ཀྱི་དུས་གཉིས་མེ་དྲོད་
སྟོབས་འབྲིང་བར་བཤད་དོ།།
དུས་དྲུག་གི་སྤྱོད་པ་ཤིན་ཏུ་རྒྱས་པ་ལ་བདུན་ཏེ། དགུན་སྟོད་ཀྱི་སྤྱོད་པ་
དང༌། དགུན་སྨད་ཀྱི་སྤྱོད་པ་དང་། དཔྱིད་ཀྱི་སྤྱོད་པ་དང༌། སོས་ཀའི་སྤྱོད་
པ་དང་། དབྱོར་གྱི་སྤྱོད་པ་དང༌། སྟོན་གྱི་སྤྱོད་པ་དང༌། དེ་རྣམས་ཀྱི་མཇུག་
བསྡུ་བར་བཤད་པའོ།། དེ་ལྟར་བགྲོད་དུས་རྣམ་པ་གཉིས་བསྟན་པ།། ཞེས་པ་
ནས། ས་ཡི་ཁང་པ་ཉིས་རིམ་ནང་དུ་བསྡད།། ཅེས་པས་བསྟན་ཏེ། དགུན་
སྟོད་དུས་སུ་གྲང་བས་བ་སྤུ་སྒོ་བཀག་པས། མེ་དྲོད་ཕྱིར་མ་ཤོར་བར་ནང་དུ་
རླུང་མེ་མཉམ་གྱིས་སྦྱར་བས་མེ་དྲོད་ཆེ་བའོ། མེ་དྲོད་ཆེ་བ་དང་ནམ་རིང་བས།
ནང་པར་བཀྲེས་པར་གྱུར་ནས། ཟས་ཆུང་ན་ལུས་ཟུངས་འགྲིབ་པར་འགྱུར་
བས། དང་པོ་མངར་སྐྱུར་ལན་ཚྭ་ལ་བསྟེན་པར་བྱ། ཏིལ་མར་གྱིས་བསྐུ་མཉེ་
བྱ། ཤ་ཁུ་སྣུམ་པ་ཟ། པགས་པའི་གོས་ལྷམ་རྟག་ཏུ་གོན། དྲོད་དུགས་བྱ། ཉི་
མའི་དྲོད་ལ་རན་པར་བསྲོ། ས་ཁང་ཉིས་རིམ་ཐོག་མའི་འོག་ཏུ་བསྡད་པར་



114
༄༅།འབུམ་ནག་འབུམ་ཆུང་།
བྱའོ། །
དགུན་སྨད་ཀྱི་སྤྱོད་པ་ནི། དགུན་སྨད་དུས་ན་ལྷག་པར་གྲང་བས་ན།།
དེར་ཡང་སྤྱོད་ལམ་འདི་ཉིད་སྤྱད་པར་བསྔགས། ཞེས་པས་བསྟན་ཏེ། ཉི་
ལོག་ནས་ལྷག་པར་གྲང་བར་འགྱུར་བས། སྤྱོད་ལམ་འདི་ཁོ་ན་སྤྱད་པར་བྱའོ།།
དཔྱིད་ཀྱི་སྤྱོད་ ལམ་ ནི། དགུན་དུས་བད་ཀན་ཁོག་ཏུ་གསོག་པ་ སྟེ།
ཞེས་པ་ནས། དྲི་ཞིམ་སྐྱེད་མོས་ཚལ་གྱི་ཉི་གྲིབ་འདུག། ཅེས་ པས་ སྟོན་ཏེ།
དགུན་སྨད་བད་ཀན་བསགས་པ་སྟེ། དཔྱིད་ཉི་མའི་འོད་ཀྱིས་ དྲོས་པ་དང༌།
བ་སྤུའི་སྒོ་བྱེ་བས། དྲོད་ཕྱིར་ཤོར་བ་སྟེ། མེ་དྲོད་ཉམས་པས་བད་ཀན་ལྡང་
བའི་ཕྱིར། ཐ་མའི་རོ་ཁ་ཚ་བསྐ་གསུམ་བསྟེན། ཁ་བ་རྩུབ་པོ་ཡང་བ་བསྟེན་
པར་བཤད་པས། བོད་དུ་རོ་སྐྱུར་བ་བསྟེན་པར་བྱའོ།། ནས་རྙིང་ལ་སོགས་པ་
བད་ཀན་སེལ་བའི་ཟས་དང་སྤྱོད་ལམ་རྣམས་སྤྱད་པར་བྱའོ།། །
སོ་ཀའི་སྤྱོད་པ་ནི། སོ་ཀ་ཉི་མའི་འོད་ཟེར་རབ་ཚ་བས།། ཞེས་པ་ནས།
ཤིང་གྲིབ་རྫི་ཆར་བསེར་བུ་ངད་ལྡན་བྱ། ཞེས་པས་བསྟན་ཏེ། སོ་ཀའི་དུས་
དེར་མེ་དྲོད་དང་། ས་སྟོབས་ཕྲོགས་ཏེ་ཆུང་བས། ཟས་སྐོམ་མངར་ཡང་སྣུམ་
བསིལ་ཟ། ལན་ཚྭ་དང་ཚ་བ་དང་སྐྱུར་བ་དང་མེ་དང་ཉི་མ་སྤངས། ཆུ་བསིལ་
གྱིས་བཀྲུ། ཆང་ཆུ་དང་བསྲེས་ལ་བཏུང༌། རབ་ཏུ་ཕྲ་བའི་གོས་སྲུབ་རས་ཐེར་
གོན། བསིལ་ཁང་དྲི་བཟང་སྤྱོས་བྱུག་པའི་སྟེང་ངམ་ཤིང་གྲིབ་ལ་འདུག རྫི་
ཆར་དང་བསེར་བུ་འོང་སར་བསྡད་པར་བྱའོ།
དབྱར་གྱི་སྤྱོད་པ་ནི། དབྱར་དུས་མཁའ་ལ་སྤྲིན་འདུས་ཆུ་ཡིས་རླན།།
ཞེས་པ་ནས། སྐམ་སའི་ཆང་བཏུང་ཁང་སྟེང་བསིལ་སྤངས་གནས། ཞེས་པས་
བསྟན་ཏེ། དབྱར་ནམ་མཁའ་ལ་སྤྲིན་འདུས་པས་ཆར་ཆུའི་རླན་འབབ་པ་དང་
ལྷགས་པ་སྐྱེ་སྟེ། ནམ་ཟླའི་དུས་གྲང་དུ་སོང་བ་དང་། འོག་ནས་ས་རླངས་སྐྱེས་
པ་དང་། ཆུ་རྙོག་དང་བཅས་ཏེ་ཕོ་བའི་མེ་དྲོད་ལ་གནོད་པར་བྱེད་པའི་ཕྱིར་རོ།།
མེ་དྲོད་ཀྱི་ སྟོབས་སྐྱེད་ པར་བྱེད་དེ། དང་ པོ་ རོ་ མངར་སྐྱུར་ལན་ཚྭ་ གསུམ།



༄༅།འབུམ་ནག
115
virk
རླུང་ལྡན་དུས་ཡིན་པས། རྟེན་གྱི་རོ་གསུམ་པོ་དེའང་། མེ་དྲོད་ལ་ཕན་ཕྱིར།
ཡང་ལ་དྲོ་བ་སྣུམ་པ་དང་བཅས་ཏེ་ཟ། སྐམ་སའི་ཆང་འཐུང་། ཁང་པའི་སྟེང་
ཁང་དུ་ཆར་རླུང་གི་བསེར་བུ་མེད་པར་འདུག་པར་བྱའོ།། མངར་བས་མེ་དྲོད་
སྐྱེད་མི་ནུས་སྙམ་ན། དབྱར་རླུང་ལྡང་ཞིང་མཁྲིས་པ་གསོག་པའི་གཉེན་པོ་ཡིན་
པས། བསྟེན་པར་བཤད་དེ། བོད་དུ་ཚ་བསྟེན་པར་བྱའོ།།
སྟོན་གྱི་ སྤྱོད་ པ་ནི། དབྱར་བསིལ་འཕྲལ་དུ་ལུས་ལ་ཉི་ཟེར་ གདུང་།།
ཞེས་པ་ནས། གོས་བསྒོ་ཁང་བ་ཆག་ཆག་བཏབ་པར་འདུག། ཅེས་པས་བསྟན་
ཏེ། དབྱར་ས་སྟེང་ཚ་བ་ཞི་ནས་བསིལ་བ་ལ་འཕྲལ་དུ་ཉི་ཟེར་གྱིས་གདུང་བ་
ལས། མཁྲིས་པ་བསགས་ཏེ་སྟོན་ལྡང་བས། དེ་བསལ་བའི་ཕྱིར། མངར་ཁ་
བསྐ་བ་བྲ་ཞིང༌། ག་པུར། ཙན་དན། ཨུ་ཤིར་ནི། པུ་ཤེལ་རྩེ། དྲི་དང་ལྡན་
པའི་གོས་བསྒོ། དྲི་དེ་གསུམ་དང་ལྡན་པའི་ཁང་བར་ཆག་ཆག་བཏབ་ལ་འདུག་
མཇུག་བསྡུ་བ་ནི། མདོར་ན་ཟས་སྐོམ་དབྱར་དགུན་དྲོ་བ་བསྟེན།། ཞེས་
པ་ནས་དམན་ལྷག་ལོག་ན་དེ་དང་འཚམ་པར་སྤྱོད་ཅེས་པས་བསྟན་ཏེ། དུས་
དྲུག་གི་སྤྱོད་ལམ་མདོར་བསྡུས་ཏེ་བཤད་ན་དབྱར་དགུན་གཉིས་ནམ་ཟླ་གྲང་བ་
ཡིན་པས། ཟས་སྐོམ་གཉིས་དྲོ་བར་བྱ། རོ་ཚ་སྐྱུར་ཡང་བ་བསྟེན། སོས་ཀ་
དང་སྟོན་ཀ་ཚ་བ་ཆེ་བས་ཟས་སྐོམ་བསིལ་དུ་བྱ། དགུན་ནམ་ཟླ་གྲང་ཡང་མེ་
དྲོད་རྣོ་བས། མངར་སྐྱུར་ལན་ཚྭ་ལྕི་བ་བསྟེན་པའོ།། སྤྱིར་བད་ཀན་ལྡང་ན་ཐ་
མའི་རོ་ཁ་ཚ་ བསྐ་བ་བསྟེན་ཞིང་། སོས་ཀ་ཚ་ལ་ཡང་བས་མངར་བ་བསྟེན།
བསིལ་ལ་ལྕི་བ་བསྟེན། སྟོན་མཁྲིས་པ་ལྡང་བས་ཁ་མངར་བསྐུ་བ་བསྟེན་པར་
བྱའོ།། སྟོན་མཁྲིས་ པའི་ དུས་ བཤལ་ གྱིས་ སྦྱང༌། དཔྱིད་བད་ ཀན་ གྱི་ དུས་
སྐྱུགས་ཀྱིས་དྲངས། དབྱར་རླུང་གི་དུས་འཇམ་རྩི་བྱ། ཞེས་གསུངས་སོ།།
ལེའུའི་མཚན་ནི་བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་
གི་རྒྱུད་ལས་དུས་སུ་སྤྱད་པའི་ལེའུ་སྟེ་བཅུ་བཞི་པའོ།། །



16
༄༅།འབུམ་ནག་འབུམ་ཆུང་།
ལེའུ་བཅོ་ལྔ་པ། གནས་སྐབས་ཀྱི་སྤྱོད་ལམ།
གནས་སྐབས་ཀྱི་སྤྱོད་པ་ལ་དབང་གཞུང་མཚན་གསུམ་ལས། དང་པོ་
སྙན་གསན་དབབ་པ་ནི། དེ་ནས་ཡང་དྲང་སྲོང་རིག་པའི་ཡེ་ཤེས་ཀྱིས་འདི་
སྐད་ཅེས་གསུངས་སོ།། ཀྱེ་དྲང་སྲོང་ཆེན་པོ་ཉོན་ཅིག ཅེས་སྙན་གསན་དབབ་
ནས། གཞུང་ལ་མདོར་རྒྱུས་མཇུག་གསུམ་སྟེ།
མདོར་བསྟན་ པ་ ནི། གསུམ་པ་ གནས་ སྐབས་ སྤྱོད་ པ་ བསྟན་ པ་ ནི།།
བཀྲེས་སྐོམ་སྡུག་པ་གཡལ་དང་སྦྲིད་པ་དང་། དབུགས་གཉིད་ལུད་པ་མཆིལ་
མ་བཤང་བ་ཕྱོན།། གཅིན་དང་ཁུ་བའི་ཤུགས་ནི་དགག་མི་བྱ།། ཉེས་ པས་
བསྟན་ཏེ། དེ་ལྟར་ ཤུགས་བཅུ་གསུམ་པོ་དེ་དག་དགག་པར་མི་བྱའོ།། རྒྱས་
པར་བཤད་པ་ལ་ བཅུ་གསུམ་སྟེ། བཀྲེས་ པ་ དགག་ པའི་ནད་བཅོས་ ང་་དང་།
གོང་མས་འགྲེས་སུ་སྦྱར་ལ་ཕྱིས་དཔེ་ལ་གཞུག་གོ། སྐོམ་དགག་པའི་ནད་བཅོས་
ཐབས་ སྐྱུགས་པའི་དགག་པའི་ནད་བཅོས་ཐབས། སྦྲིད་པ་དགག་པའི་ནད་
བཅོས་ཐབས། གཡལ་བཀག་པའི་ནད་བཅོས་ཐབས། དབུགས་བཀག་པའི་
ནད་བཅོས་ ཐབས། གཉིད་བཀག་ པའི་ནད་བཅོས་ ཐབས། ལུད་པ་བཀག་
པའི་ནད་ བཅོས་ ཐབས། མཆིལ་ མ་ བཀག་ པའི་ ནད་ བཅོས་ ཐབས། ཕྱེན་
བཀག་པའི་ ནད་ བཅོས་ ཐབས། བ ཤང༌ བ་ བཀག་ པའི་ ནད་ བཅོས་ ཐབས།
གཅིན་བཀག་པའི་ནད་བཅོས་ཐབས། ཁུ་བ་བཀག་པའི་ནད་བཅོས་ ཐབས་
དང་བཅུ་གསུམ། །
དང་པོ་ནི། བཀྱེས་པ་བཀག་པའི་ནད་བཅོས་ནི༑ བཀྲེས་བཀག་ལུས་
ཞིག་ཉམས་[ཉམ་ཆུང་ཡི་ག་འཆུས།། མགོ་འཁོར་དེ་ཟས་ཡང་སྣུམ་དྲོད་ཆུང་
སྦྱར།། ཞེས་པས་བསྟན་ཏེ། བཀྲེས་ པ་ མི་ བཀག་ བཀག་ན་ནད་བཞི་པོ་དེ་
འབྱུང་བས། དེར་ཁ་ཟས་ཡང་ལ་རྩུབ་ཅིང་དྲོ་བཅུད་དང་སྦྱར་ཞིང་བསྟེན་ནོ།།



འབུམ་ནག་
117
སྐོམ་བཀག་པའི་ནད་བཅོས་པ་ནི། སྐོམ་བཀུག་ཁ་སྐམ་མགོ་འཁོར་སྙིང་
ནད་འབྱུང་།། མྱོས་འགྱུར་དེར་བསིལ་ཆོ་ག་ཐམས་ཅད་ཕན་ཞེས་པས་བསྟན་
ཏེ། སྐོམ་མི་བཀག བཀག་ན་ནད་བཞི་པོ་དེ་འབྱུང༌། དེ་ལས་ཕྱི་ནང་གི་སྤྱོད་
ལམ་ཐམས་ཅད་བསིལ་བས་ཕན་ནོ།།
སྐྱུག་པ་བཀག་པའི་ནད་བཅོས་པ་ནི། སྐྱུག་བཀག་དང་ག་འགག་དང་
དབུགས་མི་བདེ། སྐྱུ་རྦབ་མེ་དབལ་གཡན་པ་འབྲས་དང་མཛེ།། མིག་ནད་
ལུད་པས་རིམས་ནད་འབྱུང་བར་འགྱུར།། སྨྱུང་གནས་དུད་རྣོན་ཁ་བཀང་དབོ་
བར་བྱ།། ཞེས་པས་བསྟན་ཏེ། སྐྱུག་པ་དེ་མི་བཀག བཀག་ན་ནད་བཅུ་པོ་དེ་
འབྱུང་བས། དེ་ལ་སྨྱུང་བར་གནས་ཏེ། ལྟོག་པར་བསྡད། དབུགས་མི་བདེ་
བའི་ལེའུར་བཤད་པ་ལྟར། དུད་པ་རྣོན་པོ་དང༌། སྨན་ཆུས་ཁ་བཀང་དབོ་
བར་བྱའོ།།
སྦྱིད་པ་བཀག་པའི་ནད་བཅོས་པ་ནི། སྤྲིད་བཀག་དབང་པོ་མི་རྣོ་མགོ་བོ་
ན།། གཉའ་བ་རེངས་དང་ཁ་ཡོ་འགྲམ་ཆག་འགྱུར།། དུད་རྣོན་སྣ་སྨན་ཉི་མ་
བལྟ་བས་བསལ།། ཞེས་པས་བསྟན་ཏེ། སྦྲིད་པ་མི་བགག བཀག་ན་ནད་
འགྲམ་པ་ཆག་པ་ལ་སོགས་ལྔ་པོ་དེ་འབྱུང་བས། དེ་ལ་དུད་པ་རྣོན་པོ་དང་སྣ་
སྨན་བཏང་། ཉི་མ་ལ་བལྟ་བར་བྱའོ། །
གཡལ་བཀག་པའི་ནད་བཅོས་པ་ནི། གཡལ་བཀག་དེ་འདྲ་ཆོ་ག་རླུང་
འཇོམས་པར་ཕན་ཞེས་པ་སྟེ། གཡལ་མི་བཀག བཀག་ན་སྦྲིད་བཀག་གི་ནོད་
དེ་དང་འདྲ་བར་འབྱུང་བས། དེ་ལ་རླུང་སེལ་བའི་ཆོ་ག་བྱའོ། །
དབུགས་བཀག་པའི་ནད་བཅོས་ཐབས་ནི། ངལ་དུབ་དབུགས་བཀག་
སྐྲན་དང་སྙིང་ནད་འབྱུང་།། མྱོས་འགྱུར་དེར་ནི་ངལ་གསོ་རླུང་སེལ་ཕན།།
ཞེས་པ་སྟེ། ངལ་དུབ་དབུགས་མི་བཀག བཀག་ན་ནད་གསུམ་པོ་དེ་འབྱུང་
བས། དེ་ལ་ངལ་གསོ་རླུང་སེལ་བའི་ཐབས་རྣམས་བྱའོ།།
གཉིད་བཀག་པའི་ནད་བཅོས་ཐབས་ནི། གཉིད་བཀག་གཡལ་མང་ལུས་



118
༄༅tའབུམ་ནག་འབུམ་ཆུང་།
རྙིང་མགོ་བོ་ལྕི།། མིག་འགྲིབ་ཁ་ཟས་མི་འཇུ་ཤ་ཁུ་དང་།། ཆང་བཏུང་བསྐུ་
མཉེ་བྱ་ཞིང་གཉིད་ལོག་ཕན་ཞེས་པས་བསྟན་ཏེ། གཉིད་མི་བཀག བཀག་ན་
ནད་བཞི་པོ་དེ་འབྱུང་ལ་བཅོས་ཐབས་དེ་རྣམས་བྱའོ༎
ལུད་པ་ བཀག་ པའི་ ནད་ བཅོས་ཐབས་ནི། ལུད་པ་བཀག་པས་ལུད་
འཕེལ་དབུགས་མི་བདེ།། ཤ་སྐམ་སྐྱིགས་བུ་སྙིང་ནད་ཡི་ག་འཆུས། དེར་ནི་
ལུད་པ་བསལ་བའི་ཆོ་ག་བྱ།། ཞེས་པས་བསྟན་ཏེ། ལུད་པ་མི་བཀག བཀག་
ན་ལུད་པ་འཕེལ་བ་སོགས་དྲུག་འབྱུང་ངོ༌།། དེ་ལ་ལུད་པ་དྲོངས་པ་དང་ཞི་བའི་
སྨན་བྱའོ།
མཆིལ་མ་བཀག་པའི་ནད་བཅོས་ཐབས་ནི། མཆིལ་མ་བཀག་པས་སྙིང་
དང་མགོ་བོ་ན།། སྣ་ཆུ་འཛག་ཅིང་མགོ་འཁོར་ཡི་ག་འཆུས།། དེ་ལ་ཆང་བཏུང་
གཉིད་ལོག་ གཏམ་ སྙན་ ཕན།། ཞེས་ པས་ བསྟན་ ཏེ། མཆིལ་ མ་ མི་ བཀག་
བཀག་ན་ནད་ལྔ་པོ་དེ་འབྱུང་བས། དེ་ལ་ཆང་འཐུང་གཉིད་ངོམས་པར་ལོག
གཏམ་སྙན་པར་སྨྲ་བས་ཕན་ནོ།།
ཕྱེན་བཀག་པའི་ནད་བཅོས་ཐབས་ནི། ཕྱིན་བཀག་རྟུག་སྐམ་ཕྱེན་དང་
བཤང་བ་འགགས།། སྐྲན་གཟེར་མིག་རྡུལ་དྲོད་ཆུང་སྙིང་ནད་འགྱུར།། ཅེས་
པས་བསྟན་ཏེ། ཕྱེན་མི་བཀག བཀོག་ན་བརྒྱད་པོ་དེ་འབྱུང་བས། བཅོས་
ཐབས་གོང་དང་འདྲའོ།།
བཤང་བ་བཀག་པའི་ནད་བཅོས་ཐབས་ནི། བཤང་བ་བཀག་པས་ཁ་རུ་
མི་གཙང་འབྱུང༌། ཀླད་པ་ན་ཞིང་ཉ་འགྱུར་ཆམ་པས་འདེབས། སྔར་བཤད་
ནད་འགྱུར་གཅིན་བཀག་རྡེའུ་ནད་དང་། ཞེས་པས་སྟོན་ཏེ། བཤང་བ་མི་
བཀག བཀག་ན་ བཤང་ བ་ ཁར་ལོག་ནས་འབྱུང་ བ་ལ་ སོགས་ པ་ནད་ བཞི་
འབྱུང་ངོ༌།། དེའི་བཅོས་ཐབས་གོང་དང་འདྲའོ། །
གཅིན་བཀག་རྡེའུ་འཕེལ་དང་མ་ནིང་འགྱུར།། ཆུ་སོ་ཕོ་མཚན་ཁུ་ནད་
སྔར་ནད་འབྱུང་།། དེ་སྨན་རེང་བུ་མས་བཏང་ལུས་བཅིང་དང་།། བསྐུ་བྱུག་



༄༅།འབུམ་ནག་
119
དུགས་དང་སྨན་མར་བསྟེན་པར་བྱ།། ཞེས་པས་བསྟན་ཏེ། གཅིན་མི་བཀག
བཀག་ན་རྒྱུ་ནད་དང་ཆུ་སོ་ན་བ་དང༌། ཕོ་མཚན་ན་བ་དང༌། བུད་མེད་ཀྱི་
ནད་དང་སྔར་བཤད་པའི་བཤང་གཅི་བཀག་པའི་ནད་འབྱུང་བས། དེ་གསུམ་
ག་ལ་ སོ་བྱ། དུད་ པ་ཚ་ཆང་སྦྱར་བའི་ སྨན་ གྱི་ རིལ་བུ་ དང༌། , སྨན་མར་གྱི་
འཇམ་རྩི་མས་བཏང་བ་དང༌། ཆུ་ཚན་དུ་བཅིང་བཅིངས་པ་དང་། རོ་སྨད་ལ་
སྨན་བསྐུ་བྱུག་བྱ། དྲོད་དུགས་བྱ་སྨན་མར་བྱའོ། །
ཁུ་བ་བཀག་པའི་ནད་བཅོས་ཐབས་ནི། ཁུ་བ་བཀག་པས་དེ་འཛག་ཕོ་
མཚན་ན།། ཆུ་འགག་རྡེའུ་འཕེལ་དང་མ་ནིང་འགྱུར།། མས་བཏང་ལུས་
བཅིང་བུད་མེད་སྤྱད་པར་བྱ།། ཏིལ་མར་འོ་མ་ཁྱིམ་བྱ་ཤ་ཆང་བཏང་།། ཞེས་
པས་བསྟན་ཏེ། ཁུ་བ་བོ་ཁ་ལ་མི་བཀག བཀག་ན་མཚན་མ་མི་ལྡང་བར་མ་
ནིང་ལྟར་འགྱུར། ཁུ་བ་ཆུ་གསེབ་ཏུ་འཛག་པ་ལ་སོགས་པའི་ནད་ལྔ་འབྱུང་
བས། གསང་བའི་ལས་བྱ་བ་དང༌། ཆུ་ཚན་འདུག་ཅིང་བུད་མེད་སྤྱད། ཏིལ་
མར་དང་འོ་མ་དང་ཁྱིམ་བྱའི་ཤ་བཏང་ཆང་བཏུང་།
མཇུག་བསྡུ་པ་ལ་བཞི་སྟེ། ཤུགས་བཀག་པ་དང་བཙིར་བའི་ནད་སྤྱིར་
བཅོས་པ་དང༌། ནད་ཀྱི་རོ་མི་ལྡང་བར་སྦྱང་བའི་དུས་དང་། སྤྱོད་པ་བག་དང་
ལྡན་པའི་ཡོན་ཏན་དང༌། གནས་སྐབས་ཀྱི་སྤྱོད་པ་གཅེས་པར་གདམས་པའོ།།
ཤུགས་བཀག་པ་དང་བཙིར་བའི་ནད་སྤྱིར་བཅོས་པ་ནི། དེ་ལྟར་ཤུགས་
ནི་བཀག་དང་བཙིར་བ་ཡིས། ནད་ཀུན་འབྱུང་འགྱུར་འཕྲལ་དུ་རླུང་འཁྲུགས་
པས།། དེ་ཕྱིར་དེ་ཡི་ཟས་དང་སྨན་སྐོམ་སྦྱར།། ཞེས་པས་བསྟན་ཏེ། ཤུགས་
བཅུ་པོ་དེ་འོངས་པ་བཀག་པས། མི་འོངས་པ་ཀུན་བཙིར་བས་ནད་ཀུན་གྱི་རྒྱུ་
སྐྱེད་ལ། ཁྱད་པར་དུ་རླུང་འཁྲུགས་པར་འགྱུར་བས། དེའི་ཕྱིར་རླུང་ནད་ལ་
ཕན་ཟས་སྐོམ་དང་སྨན་དུ་སྦྱར། ནད་གང་བྱུང་བ་དེའི་ཟས་སྐོམ་སྨན་སྦྱར་
བའོ།། ་
ནད་ཀྱི་རོ་མི་ལྡང་བར་སྦྱང་བར་བྱ་བའི་དུས་ནི། ནད་གང་ལྷུང་དང་ཞི་



120
gfའབུམ་ནག་འབུམ་ཆུང་།
བས་བཞུ་བྱས་ཀྱང་།། རོ་མ་ལྗང་འགྱུར་ལེགས་སྦྱངས་སླར་མི་འབྱུང་།། དེ་ཕྱིར་
དགུན་བསགས་གྲང་ནད་དཔྱིད་དུས་སྦྱང༌།། སོས་བསགས་དབྱར་སྦྱང་དབྱར་
བསགས་སྟོན་དུས་སྦྱང་། ལེགས་པར་སྦྱངས་པས་རོ་ཐོན་ནད་མི་ འགྱུར།
ཞེས་པས་བསྟན་ཏེ། ནད་ གང་ལའང་ལྷུང་བར་འདུག་པ་དང༌། ཟས་སྤྱོད་
སྨན་གྱིས་ཞི་བར་བྱས་ཀྱང་། ཕྱིས་ནས་རོ་མི་ལྡང་བར་འགྱུར་ལ། ཞི་བའི་རྗེས་
ལ་རོ་མི་ལྡང་བར་བྱེད་པས། དགུན་བསགས་པའི་བད་ཀན་གྱི་ནད་དཔྱིད་ལྡང་
བའི་དུས་སུ་སྦྱངས། སོས་བསགས་པའི་རླུང་ནད་དེ་དབྱར་ལྡང་བའི་དུས་ན་
སྦྱང་། དབྱར་བསགས་པའི་མཁྲིས་ནད་དེ་སྟོན་ལྡང་བའི་དུས་ན་སྦྱོངས། དེ་
འང་ལེགས་པ་སྟེ། དུས་སུ་ལེགས་པར་སྦྱངས། ནད་ཀྱི་རོ་ཐོན་ནས། ཕྱིས་
ནད་མེད་པར་འགྱུར་རོ།།
སྤྱོད་པ་བག་དང་ལྡན་པའི་ཡོན་ཏན་ནི། རྟག་ཏུ་ཕན་པའི་ཟས་དང་སྤྱོད་
ལམ་རྣམས།། ཉམས་ལྡན་བསྟེན་པར་བྱེད་ན་ནད་མི་འབྱུང་།། ཞེས་ པས་
བསྟན་ཏེ། ཉིན་རེ་བཞིན་སྤྱོད་པ་དུས་དྲུག་སྤྱོད་པ་དང༌། གནས་སྐབས་ཀྱི་
སྤྱོད་པ་ ཐམས་ ཅད་ལ། དུས་རྟག་ ཏུ་ ཕན་ པའི་ ཟས་ དང་སྤྱོད་ལམ རྣམས་
བག་དང་ལྡན་པར་བྱེད་ན་ནད་མི་འབྱུང་བར་འགྱུར་རོ།།
གནས་སྐབས་ཀྱི་སྤྱོད་པ་གཅེས་པར་གདམས་པ་ནི། ནད་ཀུན་མི་སྐྱེ་སྐྱེས་
པ་ཞི་བའི་ཕྱིར།། གནས་སྐབས་སྤྱོད་པའི་ཆོ་ག་འདི་ཉིད་བསྔགས།། ཞེས་པ་སྟེ།
ཤུགས་བཅུ་གསུམ་མ་བཙིར་མ་བཀག་ན། ནད་རྣམས་མི་སྐྱེ་ལ། བཀག་པས་
ནད་སྐྱེད་པ་རྣམས་ཞི་བར་བྱ་བའི་ཕྱིར། གནས་སྐབས་ཀྱི་སྤྱོད་པ་འདི་དག་
སྤྱོད་པ་ལ་སྔགས་བྱའོ།། ཞེས་གསུངས་སོ།།
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་
ངག་གི་རྒྱུད་ལས་གནས་སྐབས་ཀྱི་སྤྱོད་ལམ་བསྟན་པའི་ལེའུ་སྟེ་བཅོ་ལྔའོ།།



༄༅།འབུམ་ནག་
121
ལེའུ་བཅུ་དྲུག་པ། ཟས་ཀྱི་ཚུལ་ཤེས་པར་བྱ་བ།
གནས་ལྔ་པ་འཚོ་བ་ཟས་ཀྱི་གནས་ལ་གཉིས་ཏེ། བསླབ་པར་ཞུས་པ་
དང་། དེའི་ལན་ནོ། དང་པོ་བསླབ་པར་ཞུས་པ་ནི། དེ་ནས་དྲང་སྲོང་ཡིད་
ལས་སྐྱེས་ཀྱིས་འདི་སྐད་ཅེས་ཞུས་སོ།། ཀྱེ་དྲང་སྲོང་ཆེན་པོ་རིག་པའི་ཡེ་ཤེས་
ལགས། འཚོ་བ་ཟས་ཀྱི་གནས་ལ་ཇི་ལྟར་བསླབ་པར་བགྱི། འཚོ་འཛད་སྨན་
པའི་རྒྱལ་པོས་བཤད་དུ་གསོལ། ཞེས་ཞུས་ པ་ ལས། ཞེས་ པས་ བསྟན་ ཏེ།
དང་པོ་ལན་ལ་མདོར་རྒྱས་གཉིས། ལེགས་ཉེས་ཆེ་བས་མཁས་པར་གདམས་པ་
ནི། སྟོན་པས་གསུངས་པ། ཀྱེ་དྲང་སྲོང་ཆེན་པོ་ཉོན་ཅིག ནད་ལ་གསོ་བར་
བྱེད་པའི་གཉེན་པོ་ཡི།། འཚོ་བ་ཟས་ཀྱི་གནས་ལ་བསླབ་པ་ནི།། ཟས་སྐོམ་
ལེགས་སྤྱད་ལུས་དང་སྲོག་འཚོ་ཞིང་།། དམན་ལྷག་ལོག་གྱུར་ནད་བསྐྱེད་འཕྲལ་
སྲོག་འཇོམས།། དེ་ཕྱིར་ཟས་སྐོམ་སྦྱོར་བ་མཁས་པ་གཅེས། ཞེས་པས་བསྟན་
ཏེ། ཀྱེ་དྲང་སྲོང་ཆེན་པོ་ཉོན་ཅིག ཅེས་སྙན་གསན་དབབ་ནས། ནད་ལ་
གསོ་བྱེད་ཀྱི་གཉེན་པོ་བཞི་ཡོད་པའི། སྤྱོད་ལམ་བསྟན་ནས། གཉེན་པོ་ཟས་
སྐོམ་ལ་བསླབ་པར་འདོད་ན། ཟས་སྐོམ་ཡང་དག་བསྟེན་ཏེ་ལེགས་པར་སྤྱད་ན་
ལུས་སྲོག་འཚོ་བར་བྱེད་ཅིང་། དམན་པ་དང་ལྷག་དང་ལོག་པའི་ཉེས་པ་སྤྱད་
ན་ནད་ཀུན་བསྐྱེད་པར་བྱེད་དོ།། ཁྱད་པར་དུ་ཤ་དུག་གི་གླང་འཐབས་སམ་མི་
འཕྲོད་པ་ལྟ་བུ། འཕྲལ་དུ་སྲོག་གཅོད་པ་འཇོམས་པར་བྱེད་པའི་ཕྱིར། ཟས་
སྐོམ་གྱི་སྦྱོར་བ་ལ་མཁས་པར་བསླབ་པ་གཅེས་པ་ཡིན་ནོ།། ཞེས་གདམས་པ་
ཡིན་ནོ།།
མདོར་བསྟན་པ་དངོས་ནི། འདི་ལ་སྤྱིར་སྡོམས་ཟས་ཚུལ་ཤེས་བྱ་དང་།།
ཟས་བསྡམས་ཟས་ཚོད་རན་པར་ཟ་བ་གསུམ།། ཞེས་པས་བསྟན་ཏེ། ཟས་ཀྱི་
ཚུལ་ཤེས་པར་བྱ་བ་དང་། ཟས་བསྡམས་དང༌། ཟས་ཀྱི་ཚོད་རན་པར་ཟ་བ་



122
༄༅ཎའབུམ་ནག་འབུམ་ཆུང་།
དང་གསུམ་མོ།། རྒྱས་པར་བཤད་ན་ལེའུ་གསུམ་གྱིས་བསྟན་ཏེ། ལེའུ་བཅུ་
དྲུག་པས་ཟས་ཀྱི་ཚུལ་ཤེས་པར་བྱ་བ་བསྟན། ལེའུ་བཅུ་བདུན་པས་ཟས་བསྡམ་
པར་བྱེད་པ་བསྟན། ལེའུ་བཅོ་བརྒྱད་པས་ཟས་ཚོད་རན་པར་ཟ་བ་བསྟན་ནོ།།
ཟས་ཀྱི་ཚུལ་ ཤེས་པར་བྱ་བ་ལ། ལེའུའི་གཞུང་དང་མཚན་གཉིས་ སོ།
ལེའུའི་གཞུང་ལ་མདོར་རྒྱས་གཉིས། མདོར་བསྟན་པ་ནི། ཟས་ཀྱི་ཚུལ་ཤེས་པ་
ལ་ཟས་སྐོམ་གཉིས། ཞེས་པས་བསྟན་ཏེ། ཟས་ཀྱི་ཚུལ་ཤེས་པར་བྱ་བ་ལ།
ཟས་ཀྱི་ཚུལ་དང་། སྐོམ་གྱི་ཚུལ་ལོ། །
ཟས་ཀྱི་ཚུལ་ཤེས་པར་བྱ་བ་ལ་མདོར་རྒྱས་གཉིས། མདོར་བསྟན་པ་ནི།
ཟས་ལ་འབྲུ་ཤ་སྣུམ་སྔོ་གཡོས་སྦྱོར་ལྔ།། ཞེས་པས་བསྟན་ཏེ། འབྲུའི་སྡེ་དང་།
ཤའི་སྡེ་དང་། སྣུམ་གྱི་སྡེ་དང་། སྔོའི་སྡེ་དང༌། གཡོས་སུ་བྱས་པའི་སྡེའོ །།
འབྲུའི་སྡེ་ལ་མདོར་རྒྱུས་མཇུག་གསུམ་སྟེ། མདོར་བསྟན་པ་ནི། འབྲུ་ལ་
གཉིས་ཏེ་གྲ་མ་གང་བུ་ཅན།། ཞེས་པས་བསྟན་ཏེ། གྲ་མ་ཅན་དང་གོང་བུ་ཅན་
སྡེའོ།། གྲ་མ་ཅན་གྱི་སྡེ་ལ་མདོར་རྒྱུས་གཉིས། མདོར་བསྟན་པ་ནི། དེ་ལ་གྲ་
མ་ཅན་གྱི་འབྲུ་ཡི་སྡེ། འབྲས་ཁྲེ་ཁྲ་མ་གྲོ་ནས་སོ་བ་དང་།། སྲེད་[སྲེ]ད་ལ་
སོགས་རོ་དང་ཞུ་རྗེས་མངར།། རོ་ཙ་རླུང་འཇོམས་ལུས་སྟོབས་བད་ཀན་སྐྱེད།
ཅེས་པས་བསྟན་ཏེ། གྲ་མ་ཅན་གྱི་འབྲུའི་སྡེ་སྟེ། འབྲས་ཀྱི་སྡེ་དང་ཁྲི་ཁྲ་མ་
དང་། གྲོ་དང་ནས་ཀྱི་སྡེ་དང་སོ་བ་དང་། སྲེ་ད་དང་སྡེ་དེ་བདུན་ལ་སོགས་པ་
རྣམས་གྲ་མ་ཅན་ནོ། དེ་རྣམས་རོ་ཞུ་རྗེས་མངར། རོ་ཙ་དང་རླུང་འཇོམས་
ཤིང་ལུས་སྟོབས་བད་ཀན་བསྐྱེད་པར་བྱེད་དོ།། དེ་རྣམས་ཀྱི་གོ་རིམ་ཡང་རིམ་
པས་བཟང་པར་འདོད་དོ། །
རྒྱས་པར་བཤད་ན། དེ་ལ་འབྲས་ནི་སྣུམ་འཇམ་བསིལ་ལ་ཡང་།། ཉེས་
པ་གསུམ་སེལ་རོ་ཙ་འཁྲུ་སྐྱུགས་གཅོད།། ཅེས་པས་བསྟན་ཏེ། ཉེས་པ་གསུམ་
ཀ་ལ་ཕན་ནོ།། ཁྱད་པར་འཁྲུ་སྐྱུག་གཅོད་པར་བྱེད་དོ།། ཁྲེ་ནི་ལྕི་བསིལ་རྟས་
བྱེད་ཆག་གྲུམ་སྦྱོར། ཁྱད་པར་དུ་ལུས་རྟས་པར་བྱེད་དོ།། ཁྲ་མ་བསིལ་ལ་རྩུབ་



༄༅འབུམ་ནག
123
༣ .
ཅིང་ཡིད་གར་འཕྲོད། ཅེས་པས་ཁྱད་པར་དང་ག་ལ་འཕྲོད་དོ། གྲོ་ནི་ལྕི་
བསིལ་འཚོ་བྱེད་རླུང་མཁྲིས་སེལ།། ཞེས་པས་བསྟན་ཏེ། ཁྱད་པར་ལུས་སྲོག་
འཚོ་བར་བྱེད། ནས་ནི་ལྕི་བསིལ་བཤང་འཕེལ་སྟོབས་བསྐྱེད་མཆོག། ཅེས་
པས་གྲོ་བས་ཡང་ལ་དྲོད། ཁྱད་པར་མཆོག་ཏུ་སྟོབས་བསྐྱེད་པའོ། སོ་བ་སྲེ་ད་
བསིལཡང་བད་མཁྲིས་སེལ།། ཞེས་པས་བསྟན་ཏེ། དེ་རྣམས་ཀྱི་འབྲུ་སོ་སོའི་
ནུས་པ་བསྟན་ནོ། །
གཉིས་པ་གང་བུ་ཅན་གྱི་སྡེ་ཚན་ནི། གང་བུ་ཅན་ལ་འབྲུ་སྲན་མོན་སྲན་
གཉིས། བསྐ་མངར་བསིལ་ཡང་སྐུ་ལ་རྩ་སྒོ་འགག། བད་ཀན་ཚ་བ་སེལ་ཞིང་
འཁྲུ་བ་གཅོད། སྣུམ་སེལ་ཁྲག་མཁྲིས་ཚིགས་ལ་བྱུག་ན་ ཕན།། ཞེས་ པ་ སྟེ།
སྣུམ་མ་ཞུ་བ་སེལ། ཁྲག་མཁྲིས་གྱིས་སྐྲངས་པ་ལ་སྐྱོ་མ་བྱུག་ན་ཕན། ཞེས་སོ།།
རྒྱ་སྲན་བད་རླུང་ལུད་པ་དབུགས་མི་བདེ།། གཞང་འབྲུམ་ཁུ་བའི་རྡེའུ་ཁྲག་
མཁྲིས་བསྐྱེད།། ཅེས་སོ།། མ་ཤ་རླུང་འཇོམས་བད་མཁྲིས་ཁུ་སྟོབས་འཕེལ།།
ཞེས་པས་རླུང་འཇོམས་ལ་བད་མཁྲིས་གཉིས་དང་ཁུ་སྟོབས་འཕེལ་བའོ།། སྲན་
ཆུང་བསྐུ་མངར་ཉེས་པ་གསུམ་ཀ་སྐྱེད།། སྐྱོ་མས་མེ་དབལ་དྲེག་ནག་ཁྲག་ནད་
སེལ།། ཞེས་པས་སྐྱོ་མ་བྱུག་པའི་ནུས་པའོ།། ཏིལ་འབྲུ་ལྕི་དྲོ་རོ་ཙ་རླུང་ནད་
འཛོམས།། ཞེས་སོ།། ཟར་མ་མངར་ཁ་སྣུམ་འཇམ་རླུང་ལ་ཕན། བྲ་བོ་བསིལ་
ཡང་རྨ་འཇིག་ཉེས་གསུམ་སྐྱེད།། ཅེས་ པས་ བསྟན་ཏེ། ཟར་ མ་ ཡན་ ཆད་
བདུན་པོ་ནི། གང་བུ་ཅན་གྱི་འབྲུའོ།། བྲ་བོ་ནི་གྲ་མ་ཅན་དང་གང་བུ་གཉིས་
ལ་གཏོགས་པའི་སྡེ་ཚན་མེད་པའི་ཕྱིར། གང་བུ་ཅན་དུ་སྨྲས་པའོ།། འབྲུ་ཀུན་
གྱི་ཐ་ཆད་ཡིན་ནོ། །
མཇུག་བསྡུ་བ་ནི། འབྲུ་ཀུན་གསར་ཐོག་རློན་པ་ལྕི་བ་སྟེ།། སྨིན་འགྱུར་
སྐམ་དང་རྙིང་བ་ཡང་བ་ཡིན།། རྗེན་པ་བཙོས་དང་གཡོས་སུ་བྱས་པ་ཀུན།།
རིམ་བཞིན་ཡང་ཞིང་འཇུ་སླ་འཕྲོད་པར་འགྱུར།། ཞེས་པས་བསྟན་ཏེ། འབྲུའི་
རིགས་ཐམས་ཅད་གསར་པ་དང་། སྨིན་མ་བཅུག་པ་དང་། རློན་པ་གསུམ་ལྕི་
བས་འཇུ་དཀའོ།། རྙིང་པར་གྱུར་བ་རྙིང་པ་སེར་མེད་པ་ཡང་། སྐམ་པོ་འཇུ་



124
gfའབུམ་ནག་འབུམ་ཆུང་
སླའོ།། རྗེན་པ་བཙོས་པའམ་རྔོས་པས་ཡང་། བཙོས་པ་བས་ཚོད་མ་ང་ང་ཐུན་
དྲོན་ལ་སོགས་གཡོས་སུ་བྱས་ཏེ། ཚྭ་དང་སྡོར་ཡོད་པ་རྣམས། ཡང་ལ་འཇུ་སླ་
སྟེ། ཕོ་བ་དང་ཡི་གར་འ ཕྲོད་པའོ།། །
ཤ་ཡི་སྡེ་ཚན་ལ་མདོར་རྒྱུས་མཇུག་གསུམ་སྟེ། མདོར་བསྟན་པ་ནི། ཤ་
ནི་སྡེ་བརྒྱད་སྐམ་གཤེར་ཐུན་མོང་གནས།། ཞེས་ པས་ བསྟན་ཏེ། ཁ་ལ་ སྡེ་
བརྒྱད་གནས་པ་ལ་གསུམ་ཡོད་ པའོ།། རྒྱས་པར་བཤད་ པ་ལ་ བཞི་ སྟེ། སྡེ་
བརྒྱུད་ཀྱི་རིགས་དབྱེ་བ་དང༌། རོ་དང་གནས་ བསྟན་པ་དང་། གནས་སའི་
ནུས་པ་བསྟན་པ་དང༌། རང་རང་གི་ནུས་པ་རྒྱས་པར་བཤད་པའོ། །
དང་པོ་སྡེ་བརྒྱུད་ཀྱི་རིགས་དབྱེ་བ་ནི། རྨ་བྱ་གོང་སྲེག་སྐྱུང་ཀ་བྱ་ནག་
དང༌། ཞེས་པ་ནས་བར་གྱི་གཞུང་དོན། སྲམ་དང་ཉ་སོགས་རླན་ལ་གནས་
པའི་སྡེ། ཞེས་པའི་བར་གྱིས་བསྟན་ཏེ། དེ་རྣམས་སྡེ་བརྒྱད་ཀྱི་རིགས་སོ་སོར་
ངོས་བཟུང་བའོ།། རོ་དང་གནས་བསྟན་པ་ནི། སྡེ་བརྒྱུད་ཤ་རྣམས་རོ་དང་ཞུ་
རྗེས་མངར།། ཐོག་མཐའ་བར་མ་སྐམ་གཤེར་ཐུན་མོང་གནས།། ཞེས་ པས་
བསྟན་ཏེ། སྡེ་བརྒྱད་པོའི་ཤ་རྣམས་རོ་དང་ཞུ་རྗེས་མངར་བའོ། ཐོག་མའི་སྡེ་
ཚན་ལ། ཁྲོན་གྱིས་བརྐོ་བའི་སྡེ། མཆུ་ཡིས་བརྐོ་བའི་སྡེ། རི་དྭགས་ཀྱི་སྡེ། རི་
དྭགས་ཆེ་བའི་ སྡེ་བཞི་ནི། སྐམ་ལ་གནས་པའི་ ཤའོ།། ཐ་མ་མིས་བད་ག་བྱེད་
གཉིས། ཐུན་མོང་སྤྱིར་གནས་པའི་ཤ ཐ་མའི་སྡེ་ཚན། ཁུང་ན་གནས་པའི་
སྡེ། རློན་ལ་ གནས་པའི་སྡེ། གཤེར་ལ་གནས་པའི་ཤ བར་མའི་སྡེ། རྩལ་
མཐུས་ཟ་བའི་སྡེའོ། །
གནས་སའི་ནུས་པ་བསྟན་པ་ནི། སྐམ་སའི་ཤ་རྣམས་བསིལ་ཞིང་ཡང་ལ་
རྩུབ།། རླུང་དང་བད་ཀན་ལྡན་པའི་ཚ་བ་སེལ།། རླན་གནས་ཤ་རྣམས་སྣུམ་
ཞིང་ལྕི་ལ་དྲོ།། ཕོ་བ་མཁལ་རྐེད་གླང་རླུང་ནད་ལ་ཕན།། ཐུན་མོང་གནས་པ་
ནུས་པ་གཉིས་དང་ལྡན། ཞེས་པས། སྐམ་སའི་ཤ་རྣམས་ཐམས་ཅད་་བསིལ་
ཞིང་ཡང་ལ་རྩུབ་པར་བཤད། བསིལ་བས་ཚ་བ་སེལ། ཡང་བ་དང་རྩུབ་པས་



༄༅།འབུམ་ནག་
125
བད་ཀན་སེལ། བད་ཀན་ལྡན་པའི་ཚ་བ་སེལ་བའོ། བསིལ་ བས་བད་ཀན་
རྐྱང་བ་ལ་གནོད་ཅིང་། བཅུད་ཡོད་པས་རྐྱང་པ་ལ་གནོད་པའོ།། རླུང་ཚད་ལ་
ཕན་པ་ཅིའི་ཕྱིར་ཞེ་ན། རྩུབ་ཀྱང་ཞུ་རྗེས་མངར་ལ། བསིལ་ལ་བཙུད་ཡོད་
པས། རླུང་ཚད་ལ་ཕན་པའོ།། རླན་གནས་ཐམས་ཅད་སྣུམ་ཞིང་ལྕི་ལ་དྲོ་བ་སྟེ་
རླུང་སེལ་བ་ཐམས་ཅད་ཀྱང་། ཕོ་བ་དང་བད་ཀན་ལ་ལྕི་བ་གནོད་པར་རིགས་
ལ། ཕོ་བ་དང་བད་ཀན་ལ་ཕན་པ་ཅིའི་ཕྱིར་ཞེ་ན། སྣུམ་ལ་ལྕི་ཡང་དྲོ་བའི་
ནུས་པ་དང་བད་ཀན་འཇིག་པའི་ནུས་པ་ཡོད་པས་ཕོ་བར་ཡང་ལ་འཇུ་སླ་ལ།
བད་ཀན་ཡང་སེལ་ནུས། ཁྱད་པར་བད་རླུང་ལྡན་པ་ལ་ཕན་པར་བཤད་དོ།།
ཐུན་མོང་དུ་གནས་པ་རྣམས་ལ་ནུས་པ་གཉིས་གཅིག་དང་ལྡན་པར་ཡོད་དེ།
རྩུབ་ཡང་ཡོད་ཅིང་དྲོ་བ་ཡང་ཡོད། ལྕི་བ་བསིལ་ཡང་ཡོད༔ ལྕི་བ་དྲོ་བ་ཡང་
ཡོད་ཅེས་པའི་དོན་ནོ།། །
རང་རང་གི་ནུས་པ་རྒྱས་པར་བསྟན་པ་ནི། བྱ་གཅན་རྩལ་མཐུས་ཤ་རློན་
ཟ་བ་རྣམས། ཞེས་པ་ནས། མིག་གསལ་རྨ་འབྲས་བད་ཀན་བཤིག་པར་བྱེད།།
ཅེས་པས་བསྟན་ཏེ། རང་རང་གི་ནུས་མཐུ་གཞུང་དུ་གསལ་བ་འདི་ཀ་ཡིན། །
མཇུག་བསྡུ་བ་ནི། ཤ་ཀུན་ཕོ་མོའི་སྟོད་སྨད་ཕྱེད་ལྕི་སྟེ།། སྦྲུམ་མ་ཀུན་ལྕི་
རྐང་བཞི་མོ་ཡི་ཡང་།། བྱ་རྣམས་ཀུན་ནི་ཕོ་ཡི་ཡང་བ་ཡིན། མགོ་དང་རོ་སྟོད་
བྲང་རྒྱབ་དཔྱི་རྐེད་ལྕི།། ལུས་ཟུངས་བདུན་པོ་ཕྱི་མ་ཕྱི་མ་ལྕི།། ཤ་གསར་བསིལ་
ཞིང་ཤ་རྙིང་དྲོ་ལ་བཅུད།། ལོ་ཤ་ཁྱད་པར་རླུང་གནོན་མེ་དྲོད་སྐྱེད།། རློན་པ་
འཁྱགས་པོ་སླེག་པ་འཇུ་དཀའ་བསིལ།། སྐམ་དང་བཅོས་པ་ཡང་ཞིང་འཇུ་བ་
སླ།། ཞེས་པས་བསྟན་ཏེ། ཤ་ཀུན་གྱི་སྟོད་སྨད་ཕྱེད་མ་ལ་ཕོ་ཡི་སྟོད་ལྕི་མོ་ཡི་
སྨད་ལྕི་བའོ། སྦྲུམ་མའི་ལུས་ཀུན་ལྕི་བའོ༎ རྐང་བཞི་བ་རྣམས་ཕོ་ལྕི་མོའི་
ཡང་། བྱ་རྣམས་ཀྱི་ཕོ་ཤ་ཡང་། མོ་ ཤ་ལྕི། བྱེ་བྲག་ཏུ། སྟོད་སྒལ་དང་བྲང་།
ཚང་ར་ལྕི། རྐང་བ་ལྕི་བར་བཤད་དོ། ཐམས་ཅད་ཁྲག་ལས་ཤ་ལྕི། ཤ་ལས་
ཚིལ་ལྕི། ཚིལ་ལས་རུས་པ་ལྕི། རུས་པ་ལས་རྐང་ལྕེ་བར་བཤད་དོ།། ཤ་ཐམས་



126
༄༅༣བུམ་ནག་འབུམ་ཆུང་།
ཅད་གསར་པ་བསིལ་ཤས་ཆེ། རྙིང་པ་དྲོད་བཅུད་ཤས་ཆེ། ལོ་ལོན་གྱི་ ཤ་རྙིང་
ཁྱད་པར་རླུང་ལ་ཕན། དེའང་ལུག་ ཤ་ མེ་དྲོད་སྐྱེད་ པར་ བྱེད་ པའོ། ཤ་མ་
བཙོས་པ་ དང་ རློན་ པ་ དང་ འཁྱུགས་ པ་དང་། སྲེག་ པ་ རྣམས་ ལྕི་ བས་ འཇུ་
དཀའ་ལ། ཤ་སྐམ་པ་དང་བཙོས་པ་རྣམས་ཡང་བ་དང༌། འཇུ་སླ་བར་བཤད་
དོ།། དེ་ལྟར་ཤ་དང་འབྲུ་དང་སྔོ་ངད་ལ་ སོགས། ཟས་སྐོམ་གང་ཡང་ལྕི་བས་
འཇུ་དཀའ། ཡང་བས་འཇུ་སླ་བ་ལ། བསིལ་ལ་ལྕི་ན་འཇུ་དཀའ་སྟེ། དྲོ་ང་ལྕི་
ཡང་འཇུ་སླ། དྲོ་ལ་ཡང་ན་འཇུ་སླ། བསིལ་ལ་ལྕི་བ་སྐྱ་ཡང་འཇུ་བ་དཀའོ།།
འོན་ཀྱང་ལྕི་ལ་མི་ བསིལ་ བ་འཇུ་ སླའོ།། སྣུམ་ ལ་ བསིལ་བ་ཀུན་རླུང་མཁྲིས་
གཉིས་ལ་ཕན། རླུང་ལ་གནོད། བསིལ་བ་ནི་མཁྲིས་པ་ལ་ཕན། བད་རླུང་ལ་
གནོད། དྲོ་བ་བད་ཀན་ལ་ཕན། མཁྲིས་པ་ལ་གནོད། སྣུམ་ལྕི་རླུང་ལ་ཕན།
མཁྲིས་པ་ལ་གནོད་པར་ཤེས་པར་བྱའོ། །
སྣུམ་གྱི་སྡེ་ལ་གསུམ་སྟེ། མདོར་བསྟན་ རྒྱས་ པར་ བཤད་ པ་ ཕན་ ཡོན་
བསྟན་པའོ། མདོར་བསྟན་པ་ནི། སྣུམ་ནི་མར་དང་ཏིལ་མར་རྐང་མར་ཚིལ།།
རོ་མངར་ཕྱི་མ་ལྕི་བསིལ་ཁོང་འཁྲུ་སྣུམ། རྟུལ་དང་ཕྲ་ལ་མཉེན་ཞིང་རླན་པ་
ཡིན།། རྒས་བྱིས་སྟོབས་ཆུང་སྦྲེག་རྩུབ་ཁུ་ཁྲག་ཟད།། སྦྱང་བྱས་སེམས་ལས་
རླུང་གིས་ཉེན་ལ་བསྔགས།། ཞེས་ པས་ བསྟན་ཏེ། སྣུམ་ ལ་ རིགས་ བཞི་ སྟེ།
མར་དང་། རྐང་མར་དང་ཚིལ་དང་། འབྲུ་མར་དང་བཞིའོ།། དེ་བཞི་ཀ་རོ་
མངར་ལ་ནུས་པ་ཕྱི་མ་ལྕི་ལ་བསིལ་ཏེ་འཇུ་དཀའ། ཀུན་གྱིས་ཁོང་པ་འཁྲུ་ཞིང་
སྣུམ་པར་བྱེད། རྟུལ་རྗེས་བཤད་པ་ནི། སྲ་བ་སྟེ། མཁྲིས་པ་མི་འདུལ་བར་
བྱེད་པའི་ནུས་པ་ཡོད་དོ།། ཕྲ་ བ་བུ་གུ་ཕྲ་མོར་འཇུག མཉེན་པས་གྱོང་བ་
འདུལ། རློན་པས་ནི་འཁྲུ་བ་དང༌། སྐམ་པ་སེལ་བར་བྱེད་པའོ། ཁྱད་པར་དུ་
རྒས་པ་དང་བྱིས་པ་དང་། ལུས་སྟོབས་ཆུང་བ་དང་། ཤ་ལ་སོགས་པ་ཁུ་ཁྲག་
གི་རིགས་ཟད་པ་དང་། སྦྱང་བ་དྲགས་པ་དང༌། སེམས་ལས་ཆེས་བ་དང་།
མདོར་ན་རླུང་ནད་ཀྱིས་ཉེན་པ་དང་མདངས་ལ་ཕན། བད་མཁྲིས་ལ་འཕྲལ་དུ་



༄༅།འབུམ་ནག
127
གནོད་པའོ།།
རྒྱས་པར་ བཤད་ན། དེ་ལ་མར་གསར་བསིལ་ཞིང་རོ་ཙ་ལ། མདོག་
སྟོབས་སྐྱེད་ཅིང་མཁྲིས་ཚད་སེལ་བར་བྱེད།། ཅེས་པས་བསྟན་ཏེ། མཁྲིས་ཚད་
སེལ་བ་ལ་བ་རའི་མར་གསར་གྱིས། མཁྲིས་པ་ལ་སོགས་པའི་ཚ་བ་སེལ་ནུས་སོ།།
མར་ཀུན་གྱི་ཕན་ཡོན་ནི། མར་རྙིང་སྤྱི་དང་བརྗེད་བྱེད་བརྒྱལ་རྨ་འཚོ།། ཞེས་
པས་དེ་རྣམས་ལ་ཕན་པའོ།། ཞུན་མར་བློ་རྣོ་དྲན་གསལ་དྲོད་སྟོབས་སྐྱེད།། ཚེ་
འཕེལ་སྣུམ་ པའི་ མཆོག་སྟེ་ ལས་སྟོང་བྱེད།། སྣུམ་ཀུན་གྱི་མཆོག་ཡིན་པས།
ཡོན་ཏན་སྟོང་ཡོད་ཅེས་བྱའོ།། འཕྲུམ་[ཐུམ ]གསར་སྤྲོ་དང་ཆུར་པ་ལ་སོགས་
པ།། དང་ག་ལེན་ཞིང་རྟག་སྐམ་བད་ཀན་འཕེལ། ཞེས་པ་ནི། ཚེས་བཤད་
པའོ།། ཕྲུམ་གསར་ནི་ཐུད་ལ་བྱ། སྤྱི་ནི་འོ་མའི་སྤྱི་མའོ།། བཙོས་པ་ཆུར་བ་ནི་
དར་བ་གསར་བ་རྣམས་ཏེ། འཁྲུ་བ་གཅོད་ནུས་པར་བཤད་དོ།། ཟོ་མར་བད་
རླུང་སེལ་ཞིང་མེ་དྲོད་སྐྱེད།། འབྲི་དང་ལུག་མར་དེ་བཞིན་གྲང་རླུང་སེལ།།
ཞེས་པས་བསྟན་ཏེ། དེ་གཉིས་ཀ་སྣུམ་ལ་དྲོ་ཞིང་ཟོ་མར་ནི་ཁྱད་པར་རྩུབ་ལ་
ཡང་བའོ།། མཛོ་སྙོམས་བ་ར་བསིལ་བས་རླུང་ཚད་སེལ།། ཏིལ་མར་ཚ་རྣོ་སྐེམ་
པོ་ཤ་སྐྱེད་ཅིང་། སྦོམ་པོ་འབྲི་ལ་མཁྲེགས་ཏེ་བད་རླུང་སེལ།། ཡུངས་མར་རླུང་
གནོན་བད་མཁྲིས་སྐྱེད་པ་ཡིན། རྐང་མར་རླུང་འཇོམས་ཁུ་སྟོབས་བད་ཀན་
སྐྱེད།། ཚིལ་གྱིས་རུས་ཚིགས་ན་དང་མེས་འཚིག་དང་། རླུང་དང་རྣ་ཀླད་
མངལ་ནད་སེལ་བར་བྱེད།། ཞེས་དང་། ཕན་ཡོན་བསྟན་པ་ནི། སྐྱེས་བུ་སྣུམ་
ལ་བརྟེན་པར་བྱེད་པ་རྣམས།། ནང་གི་དྲོད་སྦྱར་ཁོང་བ་དག་པ་དང་། ལུས་
ཟུངས་འཕྲལ་བརྟས་སྟོབས་དང་མདོག་བཟང་ལྡན།། དབང་བརྟན་རྒྱས་སུ་ལོ་
བརྒྱ་ཐུབ་པར་བཤད། ཅེས་པས་སྟོན་ཏོ། །
སྔོ་ངད་ཀྱི་སྡེ་ལ། མདོར་རྒྱུས་མཇུག་གསུམ། མདོར་བསྟན་ནི། སྔོ་ངད་
སྒོག་བཙོང་ལ་སོགས་ཚ་བ་དང་།། ཁུར་མངས་རྒྱུ་ཁུར་ལ་སོགས་ཁ་བ་དང་།།
སྐམ་དང་གཤེར་བའི་གནས་སུ་སྐྱེས་པ་དང་། སྐམ་དང་རློན་པ་གཡོས་བྱས་



128
༄༅།འབུམ་ནག་འབུམ་ཆུང་
རྗེན་པ་རྣམས།། དྲོ་ཡང་བསིལ་ལྕི་གྲང་བ་ཚད་ནད་སེལ།། ཞེས་པས་བསྟན་ཏེ།
ཚ་བ་རྣམས་ནུས་པ་དྲོ་ལ་ཡང་ཞིང་རྣོ་བས། གྲང་བའི་ནད་སེལ་འཇུ་སླའོ།། རོ་
ཁ་བ་རྣམས་ནུས་པ་བསིལ་བས་ཚ་བ་སེལ་ལོ་དེ་གཉིས་ཀ་ལ་སྐམ་སར་སྐྱེས་པ་
དང་། སྐུམ་པ་དང་གཡོས་སུ་བྱས་པ་ནི་ཡང་སྟེ་འཇུ་སླའོ།། རླན་ལ་སྐྱེས་པ་
དང༌། རློན་པ་རྟེན་པ་རྣམས་རྩི་སྟེ་འཇུ་དཀའོ།།
རྒྱས་པར་བཤད་པ་ནི། ཙོང་སྒོག་གཉིད་འཕེལ་ཟས་ལེན་བད་རླུང་སེལ།།
ཞེས་པ་ནས་མཇུག་བསྡུ་བ་ནི། སྔོ་ཀུན་རྩ་སྒོ་འགག་ཅིང་སྨན་ནུས་འཇོམས།།
ཞེས་པའི་བར་གྱིས་བསྟན་ཏེ། ནད་ལ་འཕྲོད་པ་མ་ཡིན་པ་རྣམས་ཀྱིས། སྨན་
གྱི་རྩ་སྒོ་འགགས་པས་སྤང་བར་བྱའོ༎
གཡོས་སུ་ བྱས་ པའི་ ཟས་ ཀྱི་ སྡེ་ལ་ དྲུག་ སྟེ། འབྲས་ གཡོས་ ཀྱི་ སྡེ་ དང༌།
ཐུག་པའི་སྡེ་དང་། ཟན་གྱི་སྡེ་དང་། སྐྱུར་གཡོས་ཀྱི་སྡེ་དང་། ཚོད་མའི་སྡེ་
དང་། ཚྭ་སྤྱོད་ཀྱི་སྡེ་འོ།། འབྲས་གཡོས་ཀྱི་སྡེ་ནི། དེ་ལ་གཡོས་ས་བྱས་པའི་
ཟས་སྡེ་ལ།། འབྲས་ཐུག་སྐ་དང་སླུ་དང་གར་བ་དང་།། འབྲས་ཆན་རྣམས་ནི་
སྔ་མ་སྔ་མ་ཡང་།། ཞེས་པས། གོང་མ་གོང་མ་འཇུ་བོ་སླའོ།། སླ་བ་སྐོམ་གླུ་ཉེས་
པ་ལྷག་མ་འཇོམས།། འཇུ་ ཞིང༌ ཟུངས་སྙོམས་དྲོད་སྐྱེད་ རྩ་སྦུབས་ མཉེན།།
ཞེས་པས། སླ་བ་ནི། རྐྱང་རྐྱང་པོ་ཆུ་མདོག་འགྱུར་བ་དེ་ཙམ་ལ། ཚྭ་སྡོར་ཡོད་
ཙམ་བཙོས་པ་དེས་ཁ་སྐོམ་པ་སེལ། ལུས་ཉམ་ཆུང་སྨྱོ་བའི་ཚིག་པ་ཟ་བ་སེལ།
བཤལ་རྗེས་ཀྱི་ཉེས་པ་ལྷག་མ་དེད། ཕོ་བས་འཇུ་སླ་ལུས་ཟུངས་སྙོམས་པ་སྟེ།
རླུང་གནོན་ཤེད་སྐྱེད་མེ་དྲོད་སྐྱེད། རྩ་སྦུབས་མཉེན་པར་བྱེད་པས་བཤལ་
གཅོད་ཀྱི་ལྕག་ ཏུ་འགྲོ་བ་གཏོང་། སྐ་བ་དྲོད་སྐྱེད་བཀྲེས་སྐོམ་ཉམས་[ཉམ]
ཆུང་རྒྱུ། ནད་འཇུ་བྱེད་ཅིང་དྲི་མ་འགགས་པ་སེལ།། ཞེས་པས་བསྟན་ཏེ། སྐ་
བ་ཆུ་ཐལ་སྙོམས་པའི་ཕྱེད་ཚོད་ཙམ་པ་ལ༑ ཚྭ་སྡོར་སྔར་བས་བག་ཕྱེ་བཏབ་པ་
སྟེ། སྔ་མའི་རྗེས་ལ་གཏོང་། དེས་ནི་གོང་མའི་བཀྲེས་པ་ལ་ཕན་ནོ༎ ཐུག
གར་འཁྲུ་གཅོད་ཡིད་འོང་སྐོམ་པ་སེལ།། ཞེས་པས། འབྲས་ལེགས་པར་སྐུར་



༄༅།འབུམ་ནག་
129
ལ་ཆུ་དང་བསྲེས་ལ། ཚྭ་སྡོར་རན་པ་ནུབ་བྱར་བསྟེན་པ་དེས། འཁྲུ་བ་གཅོད་
པ་ཡིན་པས་བཤལ་གཅོད་པ་ལ་གཏོང་། དེ་ཕྱིར་རིམ་པས་ཉམ་ཆུང་འཁྲུས་
རྗེས་བསྔགས།། ཞེས་བཤད་པ་ཡིན་ནོ།། ཐུག་པ་གར་བ་དེ་འཁྲུ་གཅོད་ཀུན་ལ་
གཏོང་། འབྲས་ཆན་ལེགས་བཅོས་ཚ་བའི་སྨན་དང་བསྐོལ།། ཡང་ཞིང་འཇུ་
སླ་ཤ་ཁུ་འོ་སྐོལ་ལྕི། ཞེས་པས་འབྲས་ཐུག་ལ་དྲོད་སྨན་བཏབ་ན་ཡང་ཞིང་འཇུ་
སླའོ།། བད་ ཀན་ ལ་ ཕན། ཤ་ཁུ་དང་འོ་མ་བཏབ་ན་ ལྕི་བས་རླུང་སེལ་ལོ༎
འབྲས་ཡོས་འཁྲུ་བ་གཅོད་དང་རུས་ཆག་སྦྱོར་ཞེས་པས་འབྲས་ཀྱི་ཡོས་ཟོས་ན་
འཁྲུ་བ་གཅོད། རུས་ཆག་སྦྱོར་བར་བྱེད་དོ། །
ཐུག་པའི་ སྡེ་ ནི་ འབྲས་ ཐུག་ སྔར་ བཤད་ དོ། སྲས་ཐུག་ནས་ཐུག་རྒྱུ་
འགགས་མེ་དྲོད་འཇོམས། ། ཞེས་པས་ལྕེ་ལ་འཇུ་དཀའ་འོ།། ཡོས་དྲལ་ཡང་
ཞིང་འཇམ་དྲོ་ཕོ་བར་འཕྲོད། ཅེས་པས་བསྟན་ཏེ། ཡོས་དྲལ་ཐུག་པ་འཇུ་སླ་
ཉེས་པ་གསུམ་ཀ་ལ་ཕན་ནོ།། གྲོ་ཐུག་དང་སྲན་ཐུག་དང་ཉུང་ཐུག་དང་སོ་ཐུག་
ལ་སོགས་པ། གཞུང་དུ་མ་བཤད་ཀྱང༌། ནུས་ པ་ འབྲུའི་ སྐབས་དང་འདྲ།
ཉུང་ཐུག་ཡང་ཞིང་ལྕི་ལ་བསིལ་བ་ཡིན།
ཟན་གྱི་སྡེ་ནི། རྩམ་པ་གྲང་མོས་སྟོབས་སྐྱེད་ལྕི་བ་ཡིན། བཙོས་ཟན་
ཡང་ལ་འཇམ་པས་འཇུ་བ་སླ། ཁེངས་པོ་ཐམས་ཅད་ཕོ་བའི་མེ་དྲོད་འཇོམས།།
ཨ་སྦྱར་འཇུ་སླ་སྟོབས་འཕྲོག་ཉེས་ཀུན་སེལ།། ཞེས་པས་བསྟན་ཏོ།།
སྐྱུར་གཡོས་ཀྱི་སྡེ་ནི། ཟན་ཆང་རླུང་སེལ་ཁོང་པའི་དྲོད་ལ་ཕན།། སྐྱུར་
ལོས་ཟས་ལེན་ཉེས་སེལ་སྙིགས་ཞབས་དམད་ཅེས་སོ།།
ཚོད་མའི་སྡེ་ནི། ཤེ་ཁུས་ཉམ་བརྟས་ཚིམ་བྱེད་རླུང་ལ་ཕན།། ཟན་སྐམ་
ཚོདམས་རླུང་ལ་མཆོག་ཏུ་བསྔགས། ཞེས་པ་ནས། སྒོག་སྐྱ་སྒོག་སྔོན་ཚ་བ་
རླུང་ལ་ཕན།། ཞེས་པས་བསྟན་ཏོ།།
ཚྭ་ སྤྱོད་ ཀྱི་སྡེ་ནི། ལན་ཚྭ་ཁ་ཟས་ཀུན་གྱི་བྲོ་བ་སྐྱེད།། ཅེས་པ་ནས།
སྤྱོད་ཀུན་ཟས་ཀྱི་དྲོད་སྐྱེད་ཡི་གར་འོང་།། ཞེས་པས་བསྟན་ཏོ།།



130
༄༅།འབུམ་ནག་འབུམ་ཆུང་།
སྐོམ་གྱི་ཚུལ་ཤེས་པར་བྱ་བ་མདོར་ རྒྱས་ གཉིས། མདོར་བསྟན་པ་ནི།
བཏུང་བ་འོ་མ་ཆུ་དང་ཆང་ལ་སོགས།། རིམ་བཞིན་ནད་སེལ་ལྡོག་པས་དེ་རབ་
སྐྱེད།། ཅེས་པས་བསྟན་ཏེ། སྐོམ་ལ་འོ་མའི་སྡེ་དང༌། ཆུ་ཡི་སྡེ། ཆང་གི་སྡེ་
དང་གསུམ།
དང་པོ་འོ་མའི་སྡེས་རླུང་སེལ་བད་ཀན་སྐྱེད། ཆུ་ཡི་སྡེས་མཁྲིས་པ་སེལ་
བད་རླུང་སྐྱེད། ཆང་གི་སྡེས་མཁྲིས་པ་སྐྱེད་བད་ཀན་སེལ་ལོ། །
རྒྱས་པར་ བཤད་ ན་ དང་ པོ་ འོ་མའི་ སྡེ་ ལ་ མདོར་ རྒྱས་ མཇུག་ གསུམ།
མདོར་བསྟན་པ་ནི། འོ་མ་ཕལ་ཆེར་རོ་དང་ཞུ་རྗེས་མངར། སྣུམ་ལྕི་ཟུངས་
འཕེལ་མདངས་སྐྱེད་རླུང་མཁྲིས་སེལ།། རོ་ཙ་བད་ཀན་སྐྱེད་བསིལ་ལྕི་བ་ཡིན།།
ཞེས་པས། འོ་མ་ཕལ་ཆེར་རོ་དང་ཞུ་རྗེས་མངར་བ་ཡིན།། ནུས་པ་སྣུམ་བསིལ་
ལྕི་བས་རླུང་མཁྲིས་གཉིས་སེལ། བད་ཀན་སྐྱེད་རོ་ཙ་བའོ།། རྒྱས་པར་བཤད་
པ་ལ། འོ་མ་དང་ཞོ་དང་དར་བའི་ནུས་པ་བསྟན་པའོ།།
དེ་ལ་འོ་མའི་ནུས་པ་བསྟན་པ་ནི། བ་ཡི་འོ་མ་བློ་རྡོལ་གཅོང ལ་ཕན།།
རིམས་རྙིང་གཅིན་སྙི་ཡིད་གཞུངས་འཚོ་བྱེད་ཡིན།། ཞེས་པས། གློ་རྡོལ་བ་
གཅོད། གློ་ གཅོང་ ལ་ ཕན། རིམས་རྙིང་ པ་ དང་ གཅིན་སྙི་ བ་ སེལ། ཡིད་
གཞུངས་པར་བྱེད། ཚེ་རིང་དུ་འཚོ་བར་བྱེད་དོ། ར་ཡི་འོ་མས་དབུགས་མི་
བདེ་བ་སེལ།། ཞེས་པ་ནས། བཞོས་ཐོག་འོ་མ་དྲོན་མོ་བདུད་རྩིར་མཚུངས།།
ཞེས་སོ།།
ཞོ་ཡི་ནུས་པ་བསྟན་པ་ནི། འོ་མ་སྙིང་པོ་བཏོན་པའི་ཞོ་སྐྱ་ཡིས།། མ་
སྙོམས་རིམས་ཆམ་འགྲམས་འཁྲུགས་འཁྲུ་བ་སེལ།། ཞོ་ཀུན་རོ་དང་ཞུ་རྗེས་སྐྱུར་
བསིལ་སྣུམ།། ཆུག་སྐེམ་རླུང་ཚད་སེལ་ཞིང་ཡི་ག་འབྱེད།། ཞོ་ཁ་ཆུ་འཁྲུ་བཤང་
སླ་རྩ་སྦུབས་སྦྱོང་།། ཞོ་བཙོས་རྟུག་སྐེམ་ཚད་པས་འཁྲུ་བ་སེལ།། ཞེས་ པས་
བསྟན་ཏོ།།
དར་བའི་ནུས་པ་བསྟན་པ་ནི། དར་གསར་བསྐ་སྒྱུར་ཡང་ཞིང་མེ་དྲོད་



༄༅།འབུམ་ནག
131
སྐྱེད།། སྐྲན་མཚེར་གཞང་འབྲུམ་མར་མ་ཞུ་བ་སེལ།། ཕྱུར་ཁུས་རླུང་མཁྲིས་མི་
སྐྱེད་བད་ཀན་སེལ།། ཞེས་པས་བསྟན་ཏོ།
མཇུག་བསྡུ་བ་ནི། དཀར་རྣམས་ལུག་དང་འབྲི་མི་དྲོ་ལ་བཅུད།། བ་ར་
བསིལ་ཡང་མཛོ་ཡི་སྙོམས་པ་ཡིན།། ཞེས་པས་བསྟན་ཏོ
ཆུ་ཡི་ སྡེ་ལ་ མདོར་ རྒྱས་ གཉིས། མདོར་བསྟན་པ་ནི། ཆུ་ནི་ཆར་ཆུ་
གངས་ཆུ་ཆུ་ཀླུང་ཆུ།། ཆུ་མིག་ཁྲོན་པ་བ་ཚྭ་ཤིང་གི་ཆུ།། རིམ་པས་དང་པོ་
མཆོག་ཡིན་ཕྱི་མ་དམན།། ཞེས་པས། དང་པོ་རྣམས་བཟང་ཕྱི་མ་རྣམས་ངན་
པའོ།། རྒྱས་པར་བཤད་པ་བཞི་སྟེ། ཆུ་རིགས་སོ་སོའི་ནུས་པ་བསྟན་པ་དང་།
ཆུ་གྲང་དང༌། ཆུ་སྐོལ་དང་། སྐོལ་གྲང་གི་ནུས་པའོ།།
ཆུ་རིགས་སོ་སོའི་ནུས་པ་བསྟན་པ་ནི། མཁའ་ལས་འབབ་པ་རོ་མི་གསལ་
ལ་ཞིམ།། འཚོ་ངོམས་བསིལ་ལ་ཡང་བས་བདུད་རྩིར་མཚུངས།། ཞེས་པ་ནས།
བ་ཚྭ་སྲོག་ཆགས་ཁུ་བས་ཉེས་ཀུན་སྐྱེད།། ཅེས་པ་རྣམས་ཀྱིས་ནུས་པ་བསྟན་ནོ།།
ཆུ་གྲང་གི་ནུས་པ་ནི། ཆུ་བསིལ་བརྒྱལ་ངལ་ཆང་ནད་མགོ་འཁོར་སྐྱུག།
སྐོམ་དད་ལུས་ཚ་ཁྲག་མཁྲིས་སེལ་བར་བྱེད།། ཅེས་པས་བསྟན་ཏོ། །
ཆུ་སྐོལ་གྱི་ནུས་པ་ནི། ཆུ་སྐོལ་དྲོད་སྐྱེད་ཟས་འཇུ་སྐྱིགས་བུ་སེལ།། བད་
ཀན་ལྟོ་སྦོས་དབུགས་མི་བདེ་བ་དང་།། ཆམ་པ་རིམས་གསར་འཕྲལ་དུ་ཟློག་
པར་བྱེད།། ཅེས་པས་ཡོན་ཏན་བརྒྱུད་དང་ལྡན་པར་བཤད་དོ། །
སྐོལ་གྲང་གི་ནུས་པ་ནི། སྐོལ་གྲང་བད་ཀན་མི་སྐྱེད་མཁྲིས་པ་སེལ།།
ཞག་གཅིག་ལོན་ནས་དུག་འདྲ་ཉེས་ཀུན་སྐྱེད།། ཅེས་པའོ། །
ཆང་གི་སྡེ་ཚན་མདོར་རྒྱས་གཉིས། མདོར་བསྟན་པ་ནི། ཆང་ནི་མངར་
སྒྱུར་ཁ་ལ་ཞུ་རྗེས་སྐྱུར།། རྣོ་དྲོ་རྩུབ་ཕྲ་ཅུང་ཟད་ཐུར་དུ་འཁྲུ།། དྲོད་འབར་
སྤོབས་སྐྱེད་གཉིད་འཕེལ་བད་རླུང་སེལ།། ཞེས་པས་མཁྲིས་པ་ལ་གནོད་པའོ།།
རན་པར་བསྟེན་ན་དྲོད་སྐྱེད་བད་རླུང་སེལ་ཞིང༌། དྲགས་ན་རྩུབ་ལ་ཕྲ་བས་
བད་རླུང་གཉིས་སྐྱེད་པར་བྱེད་དོ།། རྒྱས་པར་བཤད་པ་ལ་གཉིས་ཏེ། དྲགས་



132
༄༅།འབུམ་ནག་འབུམ་ཆུང་།
པའི་སྐྱོན་དང༌། སོ་སོའི་ནུས་པ་བསྟན་པའོ།།
དྲགས་པའི་སྐྱོན་ནི། ཐལ་དྲགས་སེམས་བསྒྱུར་བག་མེད་ངོ་ཚ་འཇིག།
ཅེས་པ་ནས། གང་ཡང་མི་ཤེས་མུན་པའི་གནས་སུ་འགྱུར།། ཞེས་པའི་བསྟན་
ཏོ༎
སོ་སོའི་ནུས་པ་བསྟན་པ་ནི། གསར་བ་ལྕི་ཞིང་རྙིང་པ་ཡང་བ་ཡིན།
ཞེས་པས་བསྟན་ཏོ། ཚྭ་ནི་ཁྲག་མཁྲིས་བད་ཀན་སེལ་བར་བྱེད།། ཅེས་པས་
བསྟན་ཏོ།།
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་
ངག་གི་རྒྱུད་ལས་ཟས་ཀྱི་ཚུལ་ཤེས་པར་བྱ་བའི་ལེའུ་སྟེ་བཅུ་དྲུག་པའོ།།
ལེའུ་བཅུ་བདུན་པ། ཁ་ཟས་བསྡམ་པ།
ཟས་བསྡམ་ པའི་ ལེའུ་ ལ་ དབབ་ གཞུང་ མཚན་ གསུམ། དང་ པོ་ སྙན་
གསན་དབབ་པ་ནི། དེ་ནས་ཡང་དྲང་སྲོང་རིག་པའི་ཡེ་ཤེས་ཀྱིས་འདི་སྐད་
ཅེས་གསུངས་སོ།། ཀྱེ་དྲང་སྲོང་ཆེན་པོ་ཉོན་ཅིག ཅེས་སྙན་གསན་དབབ་ནས།
ལེའུའི་གཞུང་བཤད་པ་ལ་མདོར་རྒྱུས་མཇུག་གསུམ་གྱིས་སྟོན་ཏེ།
མདོར་བསྟན་པ་ནི། ཟས་སྐོམ་བསྡམས་བྱ་དུག་ལྡན་མི་འཕྲོད་ཟིས།།
འཕྲལ་དུ་སྲོག་འདོར་ཉེས་པ་འཁྲུག་ཕྱིར་བསྲུང་།། ཞེས་པས་བསྟན་ཏེ། ཁ་
ཟས་ཅིའི་ ཕྱིར་ བསྡམ་ན། དུག་ ཡོད་ པའི་ ཟས་ དང་། མི་འཕྲོད་ པའི་ ཟས་
གཉིས་ཀྱིས་འཕྲལ་དུ་སྲོག་འདོར་བར་བྱེད་པའ མ། དེ་མ་ཡིན་ཡང་ཉེས་ ང་་
འཁྲུགས་པར་བྱེད་པས་ན་བསྲུང་ཞིང་བསྡམས་པའོ།།
རྒྱས་པར་བཤད་པ་ལ་གཉིས་ཏེ། དུག་ཅན་བསྡམས་པ་དང་མི་འཕྲོད་པ་
བསྡམས་པའོ།། དུག་ ཅན་བསྡམ་པ་ལ་བཞི་སྟེ། སྲོག་འཚོ་བ་བསྟན་ པ་དང༌།
ཟས་དུག་ཡོད་མེད་བརྟག་པ་དང་། ཆག་ཚང་བ་ལ་བརྟག་པ་དང༌། ཡོད་པར་



༄༅gའབུམ་ནག
133
ཤེས་ནས་འདོར་དགོས་པར་བསྟན་པའོ། །
དང་པོ་སྲོག་འཚོ་བར་བསྟན་པ་ནི། རྒྱལ་པོའི་ཕོ་བྲང་སྲོག་འཚོའི་སློབ་
དཔོན་བཞག། དེས་ནི་ཟས་སྐོམ་དུག་ལས་ཐར་བར་འགྱུར། ཞེས་པས་བསྟན་
ཏེ། རྒྱ་གར་ན་ཆོས་སྐྱོང་བའི་རྒྱལ་པོའི་ཕོ་བྲང་ནང་། རྒྱལ་པོའི་སྲོག་འཚོ་བར་
བློན་པོ་དྲང་སྲོང་མཁས་པ་བཞག་པར་བྱའོ།། དེས་ཟས་སྐོམ་ལ་དུག་ཡོད་མེད་
དང༌། ཁ་ཟས་འཕྲོད་མི་འཕྲོད་བརྟག་ནས་མི་འཕྲོད་པ་འདོར་ཞིང་། མེད་པ་
ལ་སྤྱད་པས་ཁ་ཟས་ཀྱི་དུག་ལས་ཐར་བར་འགྱུར་རོ།། སྐད་དུག་ཡོད་མེད་ཟས་
ལ་བརྟག་པ་ལ་གཉིས། སྤྱིར་ཟས་བརྟག་པ་དང༌། ཁྱད་པར་ཤ་ལ་བརྟག་པའོ།
སྤྱི་ལ་ཟས་བརྟག་པ་ནི། དུག་ལྡན་ཟས་དེ་ཁ་དོག་དྲི་རོ་ལྡོག། མེས་
བསྲེག་དུ་བ་རྨ་བྱའི་མགྲིན་འདྲ་འབྱུང་། མེ་ལྕེ་གཅིག་ཏུ་འཁྱིལ་ཞིང་མེ་སྟག་
བརྒལ།། མཐོང་ན་བྱ་རོག་སྐད་འདོན་རྨ་བྱ་དགའ།། ཁྱི་ལ་བྱིན་ན་ལྟོ་བ་དྲོས་
ནས་སྐྱུག ཅེས་པས་བསྟན་ཏེ། ཟས་ལ་ཐེ་ཚོམ་ཟ་ན། མེར་བསྲེག་ལ་བརྟག
བྱ་རོག་དང་ཁྱི་ལ་བྱིན་ལ་བརྟག་པར་བྱའོ། ཁྱད་པར་ཤ་་བརྟག་པ་ནི་གཉིས་ཏེ།
དུག་འབྱུང་བའི་རྒྱུ་ལ་བརྟག་པ་དང་། ཤ་རང་ལ་བརྟག་པའོ།། རྒྱུ་ལ་བརྟག་པ་
ནི། ཤ་ལ་དཀར་སྐྱུར་རྩམ་དྲིས་ཕོག་པ་དང་། བཙོས་པའི་རླངས་བསུབས་
ཞག་བདུན་ལོན་པ་དང་།། ཞེས་པ་སྟེ། ཤ་ལ་དཀར་ཕོག་པ་དང༌། སྐྱུར་སོང་
བ་དང་། ཕྱེ་སོང་བ་དང་། བཙོས་པའི་རླངས་བསུབས་སོང་བ་དང་། གཞན་
ཡང་ཉི་ཞུར་ཕོག་པ་དང༌། སྲེ་མོང་གི་སྦེ་སོང་བ་དང་། ས་རླན་སྟེང་དུ་བཞག་
པ་རྣམས་ཞག་བདུན་ལོན་ནས་དུག་ཏུ་འགྱུར་བས། དེ་ལྟར་བྱས་མ་བྱས་དྲིས་
ལ་བརྟག་གོ།
ཤ་རང་ལ་བརྟག་པ་ནི། ཤ་ལ་དུག་ཡོད་དམར་ལ་ལྕགས་མི་ལེན། སྦོས་
ཤིང་ཆང་སྦྱར་མིག་བདུགས་ཚ་ཞིང་འཁྲུག། ཅེས་པས་བསྟན་ཏེ། ཤ་དེ་དག་
མདོག་དམར་འོང་ལ། ལྕགས་ལ་མི་འགྱུར་ན་ཡོད། ཤ་སྦོས་ན་ཡོད། ཤ་དང་
ཆང་གཉིས་སྦྱོར་ནས་མིག་ལ་ བདུག་པས་ཚ་ཞིང་འཁྲུག་ན་ཡོད། བཅད་དེ་



134
༄༅།འབུམ་ནག་འབུམ་ཆུང་། །
བཙོས་པས་ལྷུ་ཆུང་སགས་ཏེ་བྱུང་ན་ཡོད་པར་བཤད་དོ།།
སྦྱར་དུག་བཙན་དུག་སྟེར་བའི་ཆག་ཚང་པ་ལ་བརྟག་པ་ནི། དུག་སྟེར་
ཆག་ཚང་མི་དེ་ཁ་སྐུམ་ལ།། རྔུལ་ཞིང་འདར་ལ་སྐྲག་ཅིང་འདུག་མི་ཚུགས།།
གནོང་བག་གིས་ནི་ཕྱོགས་སུ་བལྟ་བར་བྱེད།། ཅེས་པས་ཤེས་པར་བྱའོ།། ཡོད་
པར་ཤེས་ནས་འདོར་བ་ནི། ཤེས་ནས་ཀུན་ལ་གནོད་པར་འགྱུར་ཕྱིར་དོར།།
ཞེས་པ་སྟེ། སྲོག་ཆགས་ཀུན་ལ་གནོད་པས་སའི་འོག་ཏུ་སྦ་བར་བྱའོ། །
མི་འཕྲོད་ པའི་ དུག་ ལ་ བཞི་ སྟེ། མི་འཕྲོད་ པའི་ནུས་ ང་་ དང་། རྣམ་
གྲུངས་དང་། མི་གནོད་པའི་རིགས་དང༌། དེ་སྤང་བའི་ཐབས་སོ།། མི་འཕྲོད་
པའི་ནུས་པ་བསྟན་ པ་ནི། ཁ་ཟས་མི་འཕྲོད་ཟོས་པས་སྦྱར་དུག་མཚུངས།།
ཞེས་པས་བསྟན་ཏེ། སྦྱར་དུག་དང་ཁྱད་མེད་པའོ།། མི་འཕྲོད་ པའི་རྣམ་
གྲངས་བསྟན་པ་ནི། ཞོ་མ་ལངས་དང་ཆང་གསར་མི་འཕྲོད་དེ། ཞེས་པ་ནས་
མ་གོམས་དུས་མིན་ཟོས་པས་དུག་ཏུ་འགྱུར།། ཅེས་པས་བསྟན་ཏེ། བཤད་
རྒྱུད་ནས་གྲངས་དེ་རྣམས་མི་འཕྲོད་པའི་ཟས་ཡིན་པས། དུས་གཅིག་ལ་ཟོས་
སམ། སྔ་མ་མ་ཞུ་ཕྱི་མ་ཟོས་པ་དང་མི་འཕྲོད་པའོ།། སྔར་མ་གོམས་པ་ཟོས་
ཀྱང་མི་འཕྲོད། དུས་མིན་དུ་ཐོས་ཀྱང་མི་འཕྲོད། མར་གསར་འཁར་སྣོད་དུ་
བཞག་ན་དུག་ཏུ་འགྱུར། ཞག་བདུན་འདས་ནས་བྱ་ཧ་རི་ཊའི་ཤ་སྐྱེར་པའི་མེ་
ལ་བསྲེག་ན་དུག་ཏུ་འགྱུར། རི་བོང་ཤ་ཡང་དེ་དང་འདྲ་བས་དེ་རྣམས་སྤང་
ཞིང་བསྡམ་པར་བྱའོ།། །
མི་འཕྲོད་པ་མི་གནོད་པའི་རིགས་བསྟན་པ་ནི། རྩོལ་བཅས་སྙམ་བསྟེན་
དྲོད་ཚེ་དར་ལ་བབ།། སྟོབས་ལྡན་གོམས་པར་ཟོས་ལ་གནོད་མི་འགྱུར།། ཞེས་
པས་བསྟན་ཏེ། རྩོལ་བཅས་རིམ་པར་བྱེད་པ་དང༌། རྒྱུན་དུ་ལྟོ་སྣུམ་པ་དང༌།
ཕོ་བ་མེ་དྲོད་ཆེ་བ་དང་། དར་མ་ལུས་སྟོབས་ཆེ་བ་དང་། ན་ཆུང་དུས ནས་ཟ་
བ་དེ་རྣམས་ལ་མི་འཕྲོད་པས་གནོད་པར་མི་འགྱུར་རོ།།
སྤང་བའི་ ཐབས་ནི། མི་ འཕྲོད་འཕྲོད་ པ་ བསྟེན་ནམ་ སྤོང་བྱེད་ན།།



༄༅འབུམ་ནག་
135
འདྲིས་གོམས་སྒོ་ནས་ཆ་ཡིས་བསླབ་པར་བྱ།། འཕྲལ་དུ་སྤང་བསྟེན་ཉེས་པ་
མྱུར་དུ་འཁྲུག། ཅེས་ པས་ བསྟན་ཏེ། སྔར་ ནད་ དང་མི་འཕྲོད་ པར་ ཟ་བ་
གོམས་པ་དེ་སྤང་ཞིང་ནད་དང་འཕྲོད་པ་དེ་གོམས་པའམ་བསྟེན་པར་བྱེད་ཅིང༌།
མི་འཕྲོད་པའི་ཟས་ཀྱིས་ གནོད་མི་ནུས་པར་བྱེད་ན། གྲངས་ཀྱིས་བསླབ་པ་
དང༌། གོམས་པས་བསླབ་པའོ།། གྲངས་ཀྱིས་བསླབ་པ་ནི། ཞག་གཅིག་ལ་མི་
འཕྲོད་པ་ཆ་གཅིག གསུམ་ལ་མི་འཕྲོད་པ་ཆ་གསུམ། གཉིས་པ་ལ་མི་འཕྲོད་
པ་གཅིག་གསུམ་པ་ལ་ཕྱེད། བཞི་པ་ལྔ་པ་མི་འཕྲོད་པ་ཁོ་ན། དྲུག་པ་མི་འཕྲོད་
པ་གསུམ་འཕྲོད་པ་གཅིག བདུན་དགུ་ལ་ སོགས་མི་འཕྲོད་པ་ཁོ་ན། བཅུ་
གཅིག་པ་དང་པོ་ལྟར། བཅུ་གཉིས་པ་འཕྲོད་པ་གཅིག་པུ། བཅུ་གཉིས་པ་
ཕྱེད་མ། བཅུ་བཞི་པ་དང་བཅོ་ལྔ་པ་འཕྲོད་པ་ཁོ་ནའོ།། གོམས་པས་བསླབ་པ་
ནི། དང་པོ་མི་འཕྲོད་པ་གསུམ་འཕྲོད་ པ་ གཅིག བར་དུ་ཕྱེད་མ། ཐ་མ་
འཕྲོད་པ་གསུམ་མི་འཕྲོད་པ་གཅིག དེ་གསུམ་མ་གོམས་ བར་དུ་བསྟེན་ནོ།
དེ་ནས་འཕྲོད་པ་ཁོ་ནའོ།།
མཇུག་བསྡུ་བ་ནི། གནོད་པ་གནོད་བྱའི་བདག་ཉིད་ཉེར་གྱུར་བས།།
ཕན་མེད་གནོད་པར་བྱེད་པ་མཁས་པས་སྤངས།། ཞེས་པས་སྟོན་ཏེ། དུག་
དང་མི་འཕྲོད་པ་ལ་སོགས་པ་གནོད་པའི་ཁ་ཟས་དེ་གནོད་བྱ་བཅུའི་བདག་ཉིད་
དང༌། ཉེ་བར་འབྲེལ་བར་འགྱུར་བ་ནད་མྱུར་དུ་བསྐྱེད་པའི་ཕྱིར་ན། ཕན་པ་
མེད་པས་ཕྱིར་སླར་གནོད་པར་བྱེད་པའི་ཟས་རྣམས་སྤང་བར་བྱའོ།། ཟས་དེ་
གནོད་བྱ་བཅུའི་བདག་ཉིད་ཇི་ལྟར་ཡིན་ཞེ་ན། ཟས་དེའི་དངས་མ་ནི་ལུས་
ཟུངས་སུ་འགྱུར། སྙིགས་མ་དྲི་མར་འགྱུར་བའི་བདག་ཉིད་ནི། ཟས་དང་
གནོད་བྱ་ནི་ཉེ་བར་འབྲེལ་བ་ཡིན། ཟས་ལེགས་ན་གནོད་བྱ་འཕེལ་བའི་བདག་
ཉིད། ཟས་ཉེས་ན་གནོད་བྱ་འཇོམས་པའི་བདག་ཉིད་ཡིན། ཞེས་གསུངས་སོ།
ལེའུའི་མཚན་ནི་བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་
གི་རྒྱུད་ལས་ཁ་ཟས་བསྡམ་པའི་ལེའུ་སྟེ་བཅུ་བདུན་པའོ།།



136
འབུམ་ནག་འབུམ་ཆུང་།
ལེའུ་བཅོ་བརྒྱུད་པ། ཟས་ཚོད་རན་པར་བཟའ་བ།
ཟས་ཚོད་ རན་པར་བཟའ་བའི་ལེའུ་ལ། དབབ་ གཞུང་མཚན་ གསུམ་
དང་པོ་སྙན་གསན་དབབ་པ་ནི། དེ་ནས་ཡང་དྲང་སྲོང་རིག་པའི་ཡེ་ཤེས་ཀྱིས་
འདི་སྐད་ཅེས་གསུངས་སོ།། ཀྱེ་དྲང་སྲོང་ཆེན་པོ་ཉོན་ཅིག་ཅེས་སྙན་གསན་
དབབ་ནས། ལེའུའི་གཞུང་ལ་མདོར་རྒྱས་གཉིས།
མདོར་བསྟན་པ་ནི། དུས་ཀུན་ཏུ་ནི་ ཟས་ཚོད་རན་པར་ཟ། ཟས་
རྣམས་ལྕེ་ ཡང་ ཚད་ ལས་ དཔག་བྱ་ སྟེ། ཡང་ ལ་ འགྲངས་ ཤིང༌ ལྕི་ བ་ ཕྱེད་
འགྲངས་ཙམ།། བདེ་བླག་འཇུ་སླ་ཚོད་ཟིན་ཞེས་སུ་བཤད།། དེ་ནི་ལུས་འཚོ་མེ་
དྲོད་སྐྱེད་བྱེད་ཡིན།། ཞེས་པས་བསྟན་ཏེ། དུས་དྲུག་གི་དུས་ཀུན་ཏུ་ས་ཚོད་
རན་པར་ཟ་དགོས་ཏེ། ཟས་ལྕི་ཡང་ལ་ཚོད་དཔགས་ཏེ་ཡང་ པ་ལ་འ གྲངས་
པར་ཟ་ལྕི་ན་ཕྱེད་འགྲངས་ཟ། དེ་བདེ་བླག་ཏུ་འཇུ་སྟེ། མི་འཇུ་བ་མེད་དེ་ཚོད་
ཟིན་ཞེས་བཤད་དོ།། དུས་ཚོད་ཟིན་པ་དེ་ནི་ཕོ་བའི་མེ་དྲོད་སྐྱེད་བྱེད་ཡིན་ནོ།།
རྒྱུས་པར་བཤད་པ་ལ་བཞི་སྟེ། ཟས་ཚོད་མ་ཟིན་པའི་སྐྱོན་ངཤད་པ་
དང་། བཟུང་བའི་ཚོད་བསྟན་པ་དང༌། རྗེས་ལ་སྐོམ་འཐུང་ ཐབས་དང་།
ཟས་ཚོད་ཟིན་ པའི་ཡོན་ཏན་བཤད་ པའོ།། ཟས་ཚོད་མ་ཟིན་ པའི་ སྐྱོན་ནི།
གལ་ཏེ་ཟས་ཚོད་མ་ཟིན་ཆུང་གྱུར་ན། སྟོབས་མདངས་མི་འཕེལ་རླུང ནད་མ་
ལུས་འབྱུང༌།། ཞེས་པས་བསྟན་ཏེ། ཆུང་བའི་སྐྱོན་ནོ། ཚད་ལས་ཐལ་ན་མ་
ཞུ་བེ་སྣབས་སྐྱེད།། དེ་ཡིས་མེ་མཉམ་རླུང་རྒྱུའི་རྩ་སྦུབ་བཀག། ཕོ་བའི་དྲོད་
ཉམས་ཉེས་པ་མ་ལུས་སྐྱེད།། ཅེས་པས་ཚད་ཐལ་བའི་སྐྱོན་བསྟན་པའོ། །
ཟས་ཚོད་བཟུང་བའི་ཚད་བསྟན་པ་ནི། དེ་ཕྱིར་ཟས་དང་ཕོ་བའི་མེ་དྲོད་
སྦྱར།། ལྟོ་བའི་ཆ་གཉིས་ཟས་ལ་ཆ་གཅིག་སྐོམ། ཆ་བཞི་པ་ནི་རླུང་གི་གནས་
སུ་བཞག། ཅེས་པས་བསྟན་ཏེ། ཚོད་མ་ཟིན་དེ་སྐྱོན་ཆེ་བར་འདུག་པས་དེ་



༄༅།འབུམ་ནག་
137
ཕྱིར་ན་ཕོ་བའི་ཟས་ཡང་ལྕི་དང༌། མེ་དྲོད་ཆེ་ཆུང་སྦྱར་ལ། ལྕི་མང་མེ་དྲོད་
འབྲིང་པོ་དེ་ལ་ཕོ་བའི་བཞི་ཆ་གཉིས་ཟས་ཀྱིས་བཀང་སྟེ་བཞི་ཆ་རླུང་གི་གནས་
སུ་བཞག་སྟེ། རླུང་གནས་མ་བཞག་ན་མེ་མཉམ་གྱི་རླུང་རྒྱུ་བའི་ལམ་བཀག་
ནས་འཇུ་མི་ནུས་པའི་ཕྱིར་རོ།། བཞི་ཆ་སྟོང་བར་བཞག་པར་བྱའོ། ཡང་བ་དེ་
རྣམས་དེ་བས་བག་ཆེ་ཡང་འཇུ་སླ། ལྕི་བ་རྣམས་དེ་བས་བག་ཆུང་དུ་ཟ་བར་
བྱའོ།།
རྗེས་ལ་སྐོམ་འཐུང་ཐབས་ལ་སྤྱི་དང་བྱེ་བྲག་གཉིས། སྤྱིར་འཐུང་བ་ལ་
གཉིས། ཟས་ཟོས་རྗེས་སྐོམ་འཐུང་བའི་ཡོན་ཏན་བསྟན་པ་དང་། འཐུང་བའི་
སྐྱོན་བསྟན་པའོ།། ཡོན་ཏན་ནི། ཟས་ཟོས་རྗེས་སུ་སྐོམ་འཐུང་ངོམས་དང་
ཁྱབ། ཟས་འདྲུལ་འཇུ་ཞིང་ལུས་བརྟས་སྟོབས་འཕེལ་བྱེད།། ཅེས་པས་བསྟན་
ཏེ། ཟས་ཟོས་པའི་རྗེས་སུ་སྐོམ་འཐུང་ན། ཁ་ངོམས་བུ་ག་ཀུན་ཏུ་དངས་མས་
ཁྱབ། ཟས་འདྲུལ་ཞིང་འཇུ་སླ། མྱག་ པར་བྱེད། ལུས་བརྟས་ ཤིང་ སྟོབས་
འཕེལ་བར་བྱེད་པའོ༎
འཐུང་བའི་སྐྱོན་ནི། སྐད་འགག་གློ་རྡོལ་ལུད་པ་ཆམ་པ་དང་།། ནམ་
ཚོང་ཡན་ཆད་ནད་ལ་གནོད་པ་ཡིན།། ཞེས་པས་བསྟན་ཏེ། ནད་དེ་རྣམས་ལ་
ཟོས་རྗེས་ཆུ་མི་བཏུང་ངོ་།
བྱེ་བྲག་འཐུང་པ་ལ་གཉིས། ནད་དང་སྦྱར་ཏེ་འཐུང་བ་དང༌། དུས་
གསུམ་དུ་འཐུང་བའོ།། ནད་དང་སྐོམ་དུ་སྦྱར་ཏེ་འཐུང་བ་ནི། མེ་དྲོད་ཆུང་ལ་
ཟས་ཟོས་ཆང་འཐུང་བྱ།། མི་འཇུ་སྦོས་ན་ཟོས་རྗེས་ཆུ་བསྐོལ་བཏུང་།། སྐེམ་པོ་
རྒྱུས་པར་བྱེད་ན་ཚང་འཐུང་བྱ།། སྦོམ་པོ་དབྲི་ལ་སྦྲང་རྩིའི་ཆུ་བཏུང་ངོ་།། ཞོ་
ཆང་དུག་སྤྲུགས་སྦྲང་རྩི་ཐོས་པ་ལ།། རྗེས་སུ་ཆུ་བསིལ་འཐུང་ན་ཕན་པ་ཡིན།།
ཞེས་པས་བསྟན་ཏེ། ཞོ་མ་ལངས་དང་ཆང་མ་ལངས་པ་དང༌། དུག་དང་
སྦགས་པའི་ཟས་དང་། གཞན་ཡང་གཡག་རྒོད་ཤ་ཟོས། ཉ་ཤ་ཟོས་པས་སྦོས་
པ་དང་འགྲངས་པ་ལ། ཆུ་བསིལ་འཐུང་ན་ཕན་པར་བཤད།



138
༄༅།འབུམ་ནག་འབུམ་ཆུང་།
དུས་གསུམ་དུ་འཐུང་བའི་སྐྱོན་སྤང་པ་ནི། ཟས་ཟོས་བར་མཐའ་ཐོག་
མར་སྐོམ་འཐུངས་ན།། ཉམས་ཚག་རན་ཞིང་སྦོམ་དང་སྐེམ་པར་འགྱུར།།
ཞེས་པས་བསྟན་ཏེ། ཟས་ཟོས་པའི་བར་དེར་སྐོམ་འཐུང་ན། ལེགས་པར་ཞུ་
བས་ཉམས་ ཚག་ རན་པར་ འགྱུར། ཟས་ ཟོས་ པའི་ མཐའ་ དེར་ རྗེས་ལ་ སྐོམ་
འཐུང་ན་ཤིན་ཏུ་ཞུ་བས་ ཉམས་ཚག་སྦོམ་པོར་འགྱུར་རོ།། ཟས་ཟ་བའི་ཐོག་
པར་ལྟོ་སྟོང་ལ་སྐོམ་འཐུངས་ན། དེ་ཕོ་བའི་མེ་དྲོད་ལ་གནོད་པས་ལེགས་པར་
མ་ཞུ་སྟེ་ཉམས་ཚག་སྐམ་པར་འགྱུར་རོ། །
ཟས་ཚོད་ཟིན་པའི་ཡོན་ ཏན་ ནི། ཉེས་པ་ལམ་མིན་མི་འགྲོ་མེ་དྲོད་
འབར།། ལུས་ཡང་དང་ག་བདེ་ལ་དབང་པོ་གསལ།། སྟོབས་ཆེ་བཤང་གཅི་
འོགརླུང་བདེ་བར་འབྱིན། ཟས་ཚོད་རན་པར་ཟིན་ལས་འབྱུང་བར་འགྱུར།།
ཞེས་པས་བསྟན་ཏེ། ཉེས་པ་རླུང་མཁྲིས་བད་ཀན་གསུམ་རང་རང་གི་ལམ་མིན་
པ་གཞོན་ དུ་ མི་ འ གྲོ་ བ་ ལ་ སོགས་ པའི་ཡོན་ཏན་དགུ་ འབྱུང་ བར་འགྱུར་རོ།།
ཞེས་གསུངས་སོ།།
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་
ངག་གི་རྒྱུད་ལས་ཁ་ཟས་བསྲུང་བ་དང་ཟས་ཚོད་རན་པར་ཟ་བའི་ལེའུ་སྟེ་བཅོ་
བརྒྱད་པའོ།།
ལེའུ་བཅུ་དགུ་པ། རོ་དང་ཞུ་རྗེས་བསྟན་པ།
གནས་དྲུག་པ་སྦྱོར་བ་སྨན་གྱི་གནས་བཤད་པ་ལ་གཉིས་ཏེ། བསླབ་པར་
ཞུས་པ་དང་དེའི་ལན་ནོ།། དང་པོ་བསླབ་པར་ཞུས་པ་ནི། དེ་ནས་ཡང་དྲང་
སྲོང་ཡིད་ལས་སྐྱེས་ཀྱིས་འདི་སྐད་ཅེས་ཞུས་སོ།། ཀྱེ་སྟོན་པ་དྲང་སྲོང་རིག་པའི་
ཡེ་ཤེས་ལགས། སྦྱོར་བ་སྨན་གྱི་གནས་ལ་ཇི་ལྟར་བསླབ་པར་བགྱི། འཚོ་
མཛད་སྨན་པའི་རྒྱལ་པོས་བཤད་དུ་གསོལ། ཞེས་ཞུས་པ་ལས། ཞེས་པས་སྟོན་



༄༅།འབུམ་ནག
139
ཏེ། དེའི་ལན་ལ་མདོར་རྒྱུས་གཉིས།
མདོར་བསྟན་པ་ནི། སྟོན་པས་གསུངས་པ་ཀྱེ་དྲང་སྲོང་ཆེན་པོ་ཉོན་ཅིག
ནད་ལ་གསོ་བར་བྱེད་པའི་གཉེན་པོ་ཡི།། སྦྱོར་བ་སྨན་གྱི་གནས་ལ་བསླབ་པ་ནི།།
རོ་དང་ནུས་པ་ཞུ་རྗེས་སྦྱར་ཐབས་བཞི།། ཞེས་པས་བསྟན་ཏེ། ནད་གསོ་བྱེད་
ཀྱི་གཉེན་པོ་བཞི་ཡོད་པ་ལས། ཟས་སྤྱོད་གཉིས་བསྟན་ནས་ད་ནི་སྦྱོར་བ་སྨན་
གྱི་གནས་ལ་བསླབ་པར་བྱ་བ་བཞི་སྟེ། སྨན་གྱི་རོ་བསྟན་པ་དང༌། ཞུ་རྗེས་
བསྟན་པ། ནུས་པ་བསྟན་པ་དང༌། སྦྱར་ཐབས་བསྟན་པ་དང་བཞིའོ།། རྒྱས་
པར་བཤད་པ་ལ་ལེའུ་ གསུམ། ལེའུ་བཅུ་དགུ་པས་རོ་དང་ཞུ་རྗེས་ བསྟན།
ལེའུ་ཉི་ཤུ་བས་ནུས་པ་བསྟན། ལེའུ་ཉེར་གཅིག་པས་སྦྱར་ཐབས་བསྟན་པའོ། །
རོ་དང་ཞུ་རྗེས་བསྟན་པ་ལ་གཞུང་དང་མཚན་ནོ། གཞུང་ལ་གཉིས་ཏེ།
རོ་བསྟན་པ་དང་ཞུ་རྗེས་བསྟན་པ་གཉིས་སོ།།
དང་པོ་སྨན་གྱི་རོ་བསྟན་པ་ལ་མདོར་རྒྱུས་གཉིས་སོ།། མདོར་བསྟན་པ་
ནི། དང་པོ་རོ་ལ་རྟེན་དང་དབྱེ་བ་དང་ ངོ་བོ་སྡེ་ཚན་ལས་དང་རྣམ་པ་ལྔ།།
ཞེས་པས་སྟོན་ཏེ། རོ་ལ་ཡང་ལྔ་སྟེ། རོ་རྟེན་རོའི་དབྱེ་བ། རོའི་ངོ་བོ་དང་།
རོའི་སྡེ་ཚན་དང༌། རོའི་ལས་བསྟན་པའོ།།
དང་པོ་རོའི་རྟེན་ལའང་མདོར་རྒྱས་གཉིས། མདོར་བསྟན་པ་ནི། རྟེན་
ནི་འབྱུང་བ་ལྔ་ལས་སྐྱེད་གྱུར་ཏེ།། ས་ཡིས་གཞི་བརྟེན་ཆུས་བརླན་མེ་ཡིས་དྲོད།།
རླུང་གིས་སྐྱེད་བྱེད་ནམ་མཁས་གོ་ཕྱེད་པས།། དེས་སྐྱེད་གྱུར་ཀྱང་ཤས་ཆེར་རོ་
གཅིགམིན།། ཞེས་པས་བསྟན་ཏེ། རོ་སྐྱེ་པའི་རྟེན་ནི་འབྱུང་བ་ལྔ་ལ་བརྟེན་
ནས་སྐྱེ་བའོ།། དེ་ཡང་ས་ཡིས་གཞི་སྐྱེད་པས་གཞི་རྟེན་བྱེད། ཆུ་ཡིས་བརླན་
བྱེད་མེ་ཡིས་དྲོད་བྱེད་རླུང་གིས་སྐྱོད་ནས་འཕེལ་བར་བྱེད། ནམ་མཁས་འཕེལ་
བའི་གོ་འབྱེད་པར་བྱེད། དེ་ལྟར་འབྱུང་བ་ལྔ་འཛོམ་པ་ལས་སྐྱེད་པར་གྱུར་
ཡང་། འབྱུང་བ་ལྔ་ཤས་ཆེ་ཆུང་གི་དབང་གིས་རིགས་གཅིག་ཏུ་འབྱུང་བ་ནི་མ་
ཡིན་ནོ།



140
འབུམ་ནག་འབུམ་ཆུང་།
རྒྱས་པར་བཤད་པ་ལ་གསུམ། རོ་སོ་སོའི་རྒྱུ་དང་། འབྱུང་བ་སོ་སོའི་
ནུས་བ་དང་། འབྱུང་བ་སྨན་དུ་འགྱུར་ཚུལ་ལོ།། རོ་སོ་སོའི་རྒྱུ་བསྟན་པ་ནི།
ས་ཆུ་མེ་ས་ཆུ་མེ་ཆུ་དང་རླུང་
།། མེ་རླུང་ས་རླུང་གཉིས་ཀྱིས་རོ་དྲུག་སྐྱེད།། ཅེས་
པས་བསྟན་ཏེ། ས་ཆུ་གཉིས་ཤས་ཆེ་བ་ལ་བརྟེན་ནས་རོ་མངར་བ་སྐྱེད། མེ་ས་
གཉིས་ཤས་ཆེ་བ་ལས་རོ་སྐྱུར་བ་སྐྱེད། མེ་ཆུ་གཉིས་ཤས་ཆེ་བས་ལན་ཚྭ་སྐྱེད།
ཆུ་རླུང་གཉིས་ཤས་ཆེ་བས་རོ་ཁ་བ་སྐྱེད། མེ་རླུང་གཉིས་ཤས་ཆེ་བས་རོ་ཚ་བ་
སྐྱེད། ས་རླུང་གཉིས་ཤས་ཆེ་བས་རོ་བསྐ་བ་སྐྱེད་དོ།། འབྱུང་བ་སོ་སོའི་ནུས་པ་
བསྟན་པ་ལ་ལྔ། སའི་ནུས་པའི་བྱེད་ལས་བསྟན་པ་དང་། ཆུའི་ནུས་པའི་བྱེད་
ལས་བསྟན་པ་དང༌། མེའི་ནུས་པའི་བྱེད་ལས་དང༌། རླུང་གི་ནུས་པའི་བྱེད་
ལས་དང་། ནམ་མཁའི་ནུས་པའི་བྱེད་ལས་བསྟན་པའོ།།
དང་པོ་ སའི་ནུས་པའི་བྱེད་ལས་བསྟན་པ་ནི། ས་སྨན་ལྕེ་བརྟན་རྡུལ་
འཇམ་སྣུམ་ལ་སྐམ།། མཁྲང་ཞིང་བརྟན་དང་སྡུད་བྱེད་རླུང་ནད་སེལ།། ཞེས་
པས་བསྟན། ས་ལ་སྨན་གྱི་ནུས་པ་དྲུག་པོ་འབྱུང་། དེས་ལས་ཅི་བྱེད་ན། ལུས་
མཁྲང་བ་དང་བརྟན་པ་དང་། གོང་བུར་འདུས་པར་བྱེད། རླུང་ནད་སེལ་ལོ།།
ཆུའི་ནུས་པའི་བྱེད་ལས་ནི། ཆུ་སྨན་སླ་བསིལ་ལྕི་རྟུལ་སྣུམ་ལ་མཉེན།།
བརླན་ཞིང་འཇམ་ལ་སྡུད་བྱེད་མཁྲིས་ནད་སེལ།། ཞེས་པ་སྟེ། ཆུ་ལ་སྨན་གྱི་
ནུས་པ་བདུན་པོ་དེ་འབྱུང་ངོ༌།། དེས་ལས་ཅི་བྱེད་ན། ལུས་བརླན་པ་དང་
འཇམ་པ་དང་མི་གྱེས་ཏེ་གཅིག་ཏུ་སྡུད་པར་བྱེད། ནད་མཁྲིས་པ་སེལ་ལོ།།
མེ་སྨན་གྱི་ནུས་པའི་བྱེད་ལས་ནི། མ་སྨན་ཚ་རྣོ་སྐམ་རྩུབ་ཡང་སྣུམ་གཡོ།།
དྲོད་སྐྱེད་སྨིན་ཅིང་མདོག་གསལ་བད་ཀན་སེལ།། ཞེས་པས་བསྟན་ཏེ། མེ་ལ་
སྨན་གྱི་ནུས་པ་བདུན་འབྱུང༌། དེས་ལས་ཅི་བྱེད་ན། ལུས་ཀྱི་དྲོད་དང་ལུས་
ཟུངས་སྨིན་ཞིང་མདོག་གསལ་བར་བྱེད་ལ་ནད་བད་ཀན་སེལ། །
རླུང་གི་ནུས་པའི་བྱེད་ལས་ནི། རླུང་སྨན་ཡང་རྩུབ་གྲང་གཡོ་སྒྱུ་ལ་སྐུམ།།
སྲ་ཞིང་སྐྱོད་ལ་ཁྱབ་བྱེད་བད་མཁྲིས་སེལ།། ཞེས་པས་བསྟན་ཏེ། རླུང་ལ་སྨན་
I



༄༅འབུམ་ནག་
141
གྱི་ནུས་པ་དྲུག་འབྱུང༌། དེས་ལུས་ མི་ འདྲུལ་ བར་བྱེད། འགུལ་སྐྱོད་བྱེད།
དངས་མས་བུ་ག་ཁྱབ་པར་བྱེད། ནད་བད་མཁྲིས་སེལ། །
ནམ་མཁའི་ནུས་པའི་བྱེད་ལས་ནི། ནམ་མཁའ་འབྱུང་བཞི་སྨན་ལ་སྤྱི་
ཁྱབ་སྟེ།། ཁོང་སྟོང་ཡངས་པའི་གོ་འབྱེད་འདུས་ནད་སེལ།། ཞེས་པས་བསྟན་
ཏེ། ནམ་མཁའ་ནི་འབྱུང་བ་ལྔ་ཁའི་སྨན་གྱི་ནུས་པ་སྤྱི་ལ་ཁྱབ་བོ།། ལས་ཅི་
བྱེད་ན། ལུས་ཀྱི་བུ་གའི་ཁོང་སྟོང་ཡངས་པར་བྱེད། ལུས་ཟུངས་འཕེལ་བའི་
གོ་འབྱེད། ནད་འདུས་པ་སེལ།
འབྱུང་བ་སྨན་དུ་འགྱུར་ཚུལ་ནི། དེ་བས་དངོས་དང་སྦྱར་བའི་དབང་
གྱུར་ལས།། ས་སྟེང་སྨན་མིན་ཅི་ཡང་ཡོད་མ་ཡིན།། གྱེན་འདྲེན་སྨན་ནི་མེ་དང་
རླུང་ཡིན་ཏེ། ཐུར་འགྲོ་ས་དང་ཆུ་ལས་འབྱུང་བའི་ཕྱིར།། བཀྲུ་སྨན་ཕལ་ཆེར་
དང་པོའི་རོ་ལས་འབྱུང་།། ཅེས་པས་བསྟན་ཏེ། འབྱུང་བ་ལྔས་སྨན་སྐྱེད་པས་
དེ་བས་ན་འབྱུང་བ་དངོས་སྨན་ཡིན་པ་དང་། འབྱུང་བ་ལྔ་པོ་སྦྱར་བ་ལས་སྨོན་
མ་གྱུར་བ་གཅིག་ཀྱང་ཡོད་པ་མ་ཡིན། བྱེ་བྲག་ཏུ་གྱེན་དུ་འདྲེན་པའི་སྐྱུགས་
སྨན་ནི། གཡོ་ཞིང་གྱེན་དུ་འབར་བ་མེ་རླུང་གི་ནུས་པ་ལས་འབྱུང་ལ། ཐུར་དུ་
འབྱུང་བའི་ཕྱིར་རོ།། དང་པོ་རོ་མངར་བ་དང་། ས་ཆུ་ལས་འབྱུང་བས། བཀྲུ་
སྨན་ཕལ་ཆེར་རོ་མངར་བའོ། ཞེས་བཤད་དོ།། བཤལ་སྨན་ནི་ནད་ཞི་བར་མི་
བྱེད། ནད་སློང་ཞིང་འཁྲུག་ པར་བྱེད་པས་ན། མ་ཞུ་བའི་དུས་རླུང་གིས་
བཏེགས་ནས་སྐྱུག་པ་ཡིན། ཞུ་གནས་སྐྱུག་མི་སྲིད་འཁྲུ་བའོ། འོ་ན་ནད་སློང་
ཞིང་འཁྲུག་ན། གཏོར་བ་ཡོང་བ་ཅི་ཡིན་སྙམ་ན། སྨན་གྱི་ནུས་པ་གཏོར་བ་
དང་ སྨན་ ཐུན་ ཆུང་ བ་ དང་། ནད་ དེ་ སྟོབས་ ཆེ་ བའི་ འཁྲུག་ མ་ ནུས་ པའོ།།
བཤལ་སྨན་ཐམས་ཅད་ཀྱང་སོས་ཀ་བརྐོས་ནས། མེ་རླུང་ཤས་ཆེ་ནས་སྐྱུག་གོ།
སྟོན་ཀ་བརྐོས་པས་ས་ཆུ་ཤས་ཆེ་བས་འཁྲུ་བའོ།། སྐྱུག་སྨན་རྣམས་རོ་སྤྱིར་སྣང་



_142
༄༅།འབུམ་ནག་འབུམ་ཆུང༌།
ཡང་། མེ་རླུང་གི་ནུས་པས་མི་སྐྱུག་མི་སྲིད་དོ།།
རོའི་དབྱེ་བ་ནི་རོ་ནི་མངར་སྐྱུར་ལན་ཚྭ་ཁ་ཚ་བསྐ།། གོ་རིམ་བཞིན་དུ་
འཚོ་བྱེད་སྟོབས་ཆེན་ཡིན།། ཞེས་པས་བསྟན་ཏེ། འདི་ལ་ཡང་། རོའི་གྲངས་
ངེས་པ་དང་། གོ་རིམ་ངེས་པ་གཉིས། གྲངས་ངེས་པ་ལ་ཡང་། རྒྱུའི་སྒོ་ནས་
གྲངས་ངེས་པ་དང༌། ལས་ཀྱི་སྒོ་ནས་གྲངས་ངེས་པའོ།། རྒྱུའི་སྒོ་ནས་གྲངས་
ངེས་པ་ནི། འབྱུང་བ་ལྔ་ཡོད་པ་ལས། ནམ་མཁའ་སྤྱི་ཁྱབ་ཏུ་ཡོད་པས་ཤས་ཆེ་
ཆུང་མེད་པའོ། འབྱུང་བ་བཞི་པོ་གཉིས་གཉིས་ཤས་ཆེ་བ་ལ། རོ་དྲུག་ལས་
མང་ཉུང་མི་འབྱུང་སྟེ་ཅིའི་ཕྱིར་ན་ས་ཆུ་མེ་རླུང་བཞི་པོ་སྦྱར་བས། ས་དང་ཆུ་
ལས་མངར་བ། ས་དང་མེ་ལས་སྐྱུར། ས་དང་རླུང་ལས་ བསྐ་སྟེ། ས་དང་
སྡེབས་པས་གསུམ་འབྱུང་ངོ་།། ད་དེ་ནས་ས་བཞག་སྟེ། ཆུ་དང་མེ་ལས་ལན་ཚྭ་
ཆུ་དང་རླུང་ལས་ཁ་བ། ཆུ་དང་སྡེབས་པ་ལྔ་འབྱུང་ངོ༌། དེ་ནས་ཆུ་བཞག་སྟེ།
མེ་དང་རླུང་སྡེབས་པས་ཚ་བ་འབྱུང་སྟེ། དྲུག་པོ་དེ་ལས་ཉུང་བ་ཡང་མི་སྲིད།
མང་པ་ཡང་མི་སྲིད་པའི་ཕྱིར་གྲངས་ངེས་པའོ།། ལས་ཀྱི་སྒོ་ནས་གྲངས་ངེས་པ་
ནི། ས་དང་སྡེབས་ པ་ལས་འབྱུང་བའི་རོ། གསུམ་ པོ་ ལྡན་ པའི་ རོ་ ཡིན་ནོ།།
མངར་བས་རླུང་མཁྲིས་གཉིས་སེལ། སྐྱུར་བས་བད་རླུང་གཉིས་སེལ། བསྐ་
བས་བད་མཁྲིས་གཉིས་སེལ། ཆུ་དང༌ སྡེབས་པ་ལས་གཉིས་འབྱུང་བ་དང་།
མེ་དང་སྡེབས་པས་གཅིག་དེ་གསུམ་པོ་རྐྱང་བའི་རོ་ཡིན་པས་ལན་ཚྭས་རླུང་སེལ་
ཁ་བས་མཁྲིས་པ་སེལ། ཚ་བས་བད་ཀན་སེལ་བའོ། དེ་ལ་གྲངས་ཇི་ལྟར་ངེས་
ན། ནད་ཀྱི་གཉེན་པོ་སྤྱི་མཐུན་གྱི་བསོད་ནམས་ལས་གྲུབ་པ་ཡིན་པས། ནད་
རྐྱང་བ་གསུམ་གྱི་གཉེན་པོར་རོ་རྐྱང་བ་གསུམ་འབྱུང་བ་ཡིན༑ ན ལྡན་པ་
གསུམ་གྱི་གཉེན་པོར། རོ་ལྡན་པ་གསུམ་འབྱུང་བ་ཡིན། འོ་ན་འདུས་བའི་
ནད་ལ་ཡང་གཉེན་པོ་དགོས་བར་རིགས་སོ་སྙམ་ན་འདུས་པའི་ནད་ལ་གཅིག་ཏུ་
སྦྱར་ཡང་བཏུབ། ལྡན་པ་ཅིག་ཏུ་སྦྱར་ཡང་བཏུབ། རོ་དྲུག་པོ་ཅིག་ཏུ་སྦྱར་
ཡང་བཏུབ་པའི་ཕྱིར། འདུས་པའི་གཉེན་པོ་སྒོས་སུ་དགོས་པའོ།། འོ་ན་ལྡན་



༄༅།འབུམ་ནག
143
པའི་ནད་ལ་ཡང་རྐྱང་བའི་རོ་གཉིས་གཉིས་སྦྱར་བས། ཆོག་མོད་སྙམ་ན་རྐྱང་
བའི་རོ་གཉིས་སུ་སྦྱར་ན། ཚ་བ་དང་ལན་ཚྭ་སྡེབ་ཏུ་བཏུབ་ཀྱང༌། ལན་ཚྭ་བ་
དང་ཁ་བ་གཉིས་མི་འཕྲོད་པས། ལྡན་པའི་ནད་དགུ་སེལ་བར་མི་ནུས་པའི་
ཕྱིར། ལྡན་པའི་རོ་གསུམ་བྱུང་སྟེ་གྲངས་དྲུག་ཏུ་ངེས་པའོ།། སྒོག་དྲོག་[རྡོག]
རེ་རེའི་ཅན་དུ་ཚ་དྲོག་ [རྡོག]རེ་རེའི་སྐད་དོ། གོ་རིམ་ངེས་པ་ནི་ལུས་སྲོག་
འཚོ་བར་བྱེད་ པའི་ སྟོབས་ གོང་མས་གོང་མ་ཆེ་ བའི་ ཕྱིར། གོ་ རིམ་ངེས་ཏེ།
དཔེར་ན་རྒན་གཞོན་གཉིས་གྲལ་རིམ་ལྟ་བུའོ།།
རོའི་ངོ་བོ་སྤྱི་དང་ཁྱད་པར་གཉིས། རོ་སྤྱིའི་ངོ་བོ་ནི་ངོ་བོ་ལྕེ་ལ་གསལ་
བས་རོ་ཞེས་བྱ། ཅེས་པས་བསྟན་ཏེ། ལྕེའི་དབང་པོས་གསལ་བ་གང་ཡིན་པ་
དེ་ལ་རོ་ཞེས་བྱའོ།།
རོ་ཁྱད་པར་གྱི་ངོ་བོ་ལ་ལས་མངར་བའི་ངོ་བོ་ནི། དེ་ཡང་མངར་བའི་རོ་
དེ་མྱུང་བའི་ཚེ།། ཁ་ལ་ཆགས་ཤིང་ཞིམ་པས་སྲེད་པ་སྐྱེད།། ཅེས་པས་ཀ་ར་ལྟ་
བུའོ།། སྐྱུར་བས་སོ་བརྩེ་བཞིན་སྡུད་ཁ་ཆུ་འཛག། ཅེས་པས་ཆུ་རྐང་ལྟ་བུའོ།།
ལན་ཚྭ་རེག་ན་ཚ་ཞིང་མཆིལ་མ་འདུ། ཞེས་པས་མཚོ་ཚ་ལྟ་བུའོ།། ཁ་བ་ཁ་ཡི་
དྲི་སྦྱོང་ཡི་ག་ལྡོག། ཅེས་པས་ཏིག་ཏ་ལྟ་བུའོ།། ཚ་བས་ཁ་ལྕེ་བསྲེག་ཅིང་མིག་
ཆུ་འཛག། ཅེས་པས་བཙོང་སྒོག་ལྟ་བུའོ།། བསྐ་བ་ལྕེ་རྐན་ལ་ཆགས་རྩུབ་སྙམ་
བྱེད།། ཅེས་པས་འོམ་བུ་ལྟ་བུའོ།
རོའི་སྡེ་ཚན་བསྟན་པ་ལ་དྲུག་ཏེ། རོ་དྲུག་སོ་སོའི་སྨན་གྱི་སྡེ་བསྟན་པ།།
ཤིང་མངར་རྒུན་འབྲུམ་གུར་གུམ་ཅུ་གང་དང་།། དོང་ག་ར་མཉེ་ཉེ་ཤིང་ལྕ་བ་
དང་། ཀ་ར་བུ་རམ་སྦྲང་དང་ཤ་མར་སོགས།། དེ་དང་དེ་འདྲ་མངར་བའི་སྨན་
སྡེ་ཡིན།། ཞེས་པས་བཅུ་གསུམ་པོ་དེ་རྣམས་དང་། འདིར་མ་སྨོས་ཀྱང་དེ་དང་
རོ་འདྲ་བ་ཐམས་ཅད་མངར་བའི་སྨན་གྱི་སྡེ་ཚན་ཡིན་པའོ།། དེ་དྲུག་ཀ་སྐྱུར་བ་
ལ་ སོགས་ པ་ ལྔ་ པོའི་ ཚིག་ བཤད་ བཤད་ རྒྱུད་ ན་ བཞུགས་ སོ།། དེས་ འགྲེ་འོ།།
འོམ་བུ་ལ་སོགས་དེ་འདྲ་བསྐ་བའི་སྡེ།།



144
འབུམ་ནག་འབུམ་ཆུང་།
བདུན་པ་ལྡན་པའི་རོ་ནི། ག་བུར་ཆུ་མ་རྩི་ལ་སོགས་པ་ཡི།། ལྡན་པའི་རོ་
རྣམས་དེ་ལ་འགྲེས་ཏེ་དཔྱད།། ཅེས་པས་བསྟན་ཏེ། ག་བུར་ལ་རོ་ཁ་བ་དང་ཚ་
བ་གཉིས་ཡོད། ཆུ་མ་རྩི་ལ་རོ་ཚ་མངར་བསྐ་བ་གསུམ་ཡོད། ཆང་ལ་རོ་མངར་
ཁ་ཡོད། མངར་སྐྱུར་ཡོད། ཁ་སྐྱུར་ཡོད། མངར་བའི་མངར་བ་མངར་བའི་
སྐྱུར་བ་མངར་བའི་ལན་ཚ་བ། མངར་ བའི་ཚ་བ། མངར་བའི་བསྐ་བ་སྟེ་
མངར་བ་དྲུག དེ་ལྟར་རེ་རེ་ལ་དྲུག་དྲུག་སུམ་ཅུ་སོ་དྲུག་ཡོད། རྐྱང་བའི་རོ་དེ་
རྣམས་ལ་འགྲེས་ཏེ་དཔྱད་པར་བྱའོ། །
རོའི་ལས་ ལ་ གསུམ་ སྟེ། སྤྱིའི་ ལས་ དང༌། ཁྱད་ པར་ གྱི་ ལས་ དང་།
མདོར་བསྡུས་པའི་ལས་སོ།། སྤྱིའི་ལས་ནི། ནད་གང་སེལ་བ་རོ་ཡི་ལས་བསྟན་
པ།། མངར་སྐྱུར་ལན་ཚྭ་ཚ་བས་རླུང་འཇོམས་ཤིང་།། ཁ་དང་མངར་བ་བསྐ་
བསམཁྲིས་པ་སེལ།། ཚ་སྐྱུར་ལན་ཚས་བད་ཀན་སེལ་བར་བྱེད།། ཅེས་ པས་
བསྟན་ཏེ། མངར་སྐྱུར་ལན་ཚྭ་བད་རླུང་སེལ་བའི་རོ་ཡིན་ཏེ། ལན་ཚྭས་རླུང་
རྐྱང་བ་སེལ་མངར་བས་རླུང་མཁྲིས་ལྡན་པ་སེལ། ཁ་མངར་བསྐ་གསུམ་མཁྲིས་
པ་སེལ་བའི་རོ་ཡིན་དེ། ཁ་བས་མཁྲིས་པ་རྐྱང་བ་ སེལ། མངར་བས་རླུང་
མཁྲིས་ལྡན་པ་སེལ། བསྐ་བས་མཁྲིས་པ་བད་ཀན་ལྡན་པ་སེལ། ཚ་བ་སྐྱུར་བ་
བསྐ་བ་གསུམ་བད་ཀན་སེལ་བའི་རོ་ཡིན་ཏེ། ཚ་བས་བད་ཀན་རྐྱང་བ་སེལ།
སྒྱུར་བས་བད་རླུང་ལྡན་པ་སེལ། བསྐ་བས་བད་མཁྲིས་ལྡན་པ་སེལ། གང་གི་
སེལ་བ་དེ་སྐྱེད་པར་བྱེད་པ་སྟེ། ནད་ཅིག་སེལ་ མོད་ལ་ནོད་གཉིས་ སྐྱེད་ལ།
ནད་གཉིས་སེལ་བ་དེས་མོད་ལ་ནད་ཅིག་སྐྱེད་པ་སྟེ། དཔེར་ན། མངར་བས་
རླུང་མཁྲིས་སེལ་ཏེ་བད་ཀན་སྐྱེད་ལ། ཚ་བས་བད་ཀན་སེལ་ཏེ་རླུང་མཁྲིས་
སྐྱེད་དོ།། དེ་ཀུན་འགྲེའོ༎
ཁྱད་པར་གྱི་ལས་ནི། རོ་དྲུག་ལ་ནད་སེལ་ཟུངས་ལ་ཕན་པ་རེ་རེ་དང་།
དྲགས་པའི་སྐྱོན་དང་གཉིས་གཉིས་ཡོད་དེ། དེ་ལ་དང་པོ་རོ་མངར་བའི་ཁྱད་
པར་གྱི་ ལས་ དང་། ཁྱད་པར་མངར་བས་འཕྲོད་ ཅིང་ ཟུངས་སྟོབས་སྐྱེད།།



ཆུ་འབུམ་ནག
145
- år tv
ནས་བྱིས་སྐེམ་པོ་གྲྭ་བ་བློ་ལ་ཕན།། ལུས་བརྟས་རྨ་འབྱོར་མདངས་བཀྲ་དབང་
པོ་གསལ། ཚེ་རིང་འཚོ་བྱེད་དུག་དང་བད་མཁྲིས་སེལ།། བཅུ་པོ་དེ་རྣམས་
ཡོན་ཏན་ཡིན་ནོ། དྲགས་སྐྱོན་ནི། བསྟེན་དྲགས་བད་ཀན་ཚིལ་སྐྱེད་མེ་དྲོད་
འབྲི། ལུས་སྦོམ་གཅིན་ནད་ལྔ་བ་རྨེན་བུ་སྐྱེད།། ཅེས་པས་བསྟན་ཏེ། སྐྱོན་དེ་
བདུན་སྐྱེད་དོ།། རྒྱུད་ནས་སྐྱུར་བའི་ཚིག་བཤད་དང་རོ་ལྔ་པོ་དྲངས་སོ།། ཅེས་
པས་བདུན་པོ་སྐྱུར་བའི་ཡོན་ཏན་ནོ། ཅེས་པས་བཅུ་གཉིས་པོ་དེ་སྐྱེད་དོ།།
ལན་ཚས་སྲ་འཁྱིལ་འགག་པ་འབྱིན་པ་དང་། དུགས་ཀྱིས་ཞེས་པས་དྲུག་པོ་དེ་
ཡོན་ཏན་ནོ། དྲགས་སྐྱོན་ནི། བསྟེན་དྲགས་སྐྲ་འབྱི་ཞེས་པས་སྐྱོན་དེ་དགུ་
སྐྱེད་དོ།། ཁ་བས་ཡི་ག་ཞེས་པས། བཅོ་བརྒྱད་པོ་དེ་ཡོན་ཏན་ནོ།། དྲགས་
སྐྱོན་ནི། བསྟེན་དྲགས་ཟུངས་ཞེས་པས་གསུམ་པོ་ནི་སྐྱོན་ནོ། ཚ་བས་ལྐོག་
ནད་ཅེས་པས་བཅུ་གཉིས་པོ་དེ་ཡོན་ཏན་ནོ།། དྲགས་སྐྱོན་ནི། བསྟེན་དྲགས་
ཁུ་བ་ཞེས་པས་སྐྱོན་དེ་བདུན་སྐྱེད་དོ།། བསྐ་བས་ཁྲག་ཅེས་པས་བདུན་པོ་དེ་
ཡོན་ཏན་ནོ།། དྲགས་པའི་སྐྱོན་ནི། བསྟེན་དྲགས་ཞེས་པས་སྐྱོན་དེ་དྲུག་སྐྱེད་
དོ།། དེ་ལ་མངར་བ་ནི། ཁྱད་པར་ལུས་སྟོབས་སྐྱེད་ཅིང་ཚེ་རིང་དུ་འཚོ་བར་
བྱེད་དོ།། ཚ་སྐྱུར་ལན་ཚྭ་གསུམ། ཁྱད་པར་ཡི་ག་འབྱེད་དྲོད་སྐྱེད་ཅིང་ཟས་
འཇུ་བར་བྱེད་པའོ།། ཁ་བ་བསྐ་བས། འདྲུལ་བག་སྐེམ་པར་བྱེད་དོ། ལན་ཚྭ་
ནི་ཁྱད་པར་འགག་པ་འབྱིན་པར་བྱེད་པའོ།།
མདོར་བསྡུས་པའི་ལས་ནི། ཅིའི་ཕྱིར་མདོར་བསྡུས་ཞེ་ན། ནད་སྤྱི་དང་
བྱེ་ བྲག་ གི་ ལས་ དེ་ རྣམས། མདོར་ ཧྲིལ་ གྱིས་ བསྡུས་ པའི་ ལས་ སྟོན་ པའོ།།
མདོར་བསྡུས་མངར་བའི་རོ་ཡིས་རླུང་མཁྲིས་སེལ།། འབྲུ་རྙིང་སྐམ་སའི་ཤ་
རྣམས་མ་གཏོགས་པ།། ཕལ་ཆེར་བད་ཀན་སྐྱེད་པར་བྱེད་ན་ཡང་།། གཡག་
རྒོད་ཉ་ལུག་ཤ་དང་སྦྲང་རྩི་ཕན།། ཞེས་པས་རོ་སྤྱི་ཡི་དབང་དུ་བྱས་ན། རོ་
མངར་བ་དེས་རླུང་མཁྲིས་གཉིས་སེལ་བ་ཡིན། འབྲུ་རྙིང་སྐམ་སའི་ཤ་རྣམས་མ་
གཏོགས་པའི་མངར་བ་རྣམས་བད་ཀན་སྐྱེད་པར་བྱེད་ལ། འབྲུ་རྙིང་སྐམ་ཤས་



146
gའབུམ་ནག་འབུམ་ཆུང་།
==.. :༌"བཀགལ་
བད་ཀན་སྐྱེད་མ་ནུས་སོ།། གཡག་རྒོད་ཤ་དང་ཉ་ཤ་དང་ལུག་ཤ་དང་སྦྲང་རྩི་
དང་བཞི་པོ་རོ་མངར་ཡང་བད་ཀན་ལ་ཕན་པར་བྱེད་དོ།། སྐྱུར་བས་བད་ཀན་
སེལ་ཞིང་མཁྲིས་པ་སྐྱེད་ཀྱང་།། སྐྱུ་རུ་ར་ཡིས་ནི་ཁྲག་མཁྲིས་ཚད་པ་སེལ།།
ཞེས་པས་སྟོན་ཏེ། རོ་སྐྱུར་བ་དེ་པད་རླུང་སེལ་ཞིང་མཁྲིས་པ་བསྐྱེད་པར་བྱེད་
པར་བཤད་ཀྱང་། སྐྱུ་རུ་ར་ཡིས་ཁྲག་མཁྲིས་སེལ་ལོ།། ལན་ཚས་རླུང་དང་བད་
ཀན་སེལ་བྱེད་ཅིང་།། ལྕེ་མྱང་རྒྱུམ་ཚ་མ་གཏོགས་མཁྲིས་པ་སྐྱེད།། ཧ་ཅང་ཐལ་
དྲགས་ལྕི་བས་བད་ཀན་སྐྱེད།། ཅེས་པའི་ཕྱིར། ལན་ཚྭ་རླུང་སེལ་བའི་རོ་ཡིན་
ཀྱང་། དྲོད་དང་འཇུ་བྱེད་ཀྱི་ནུས་པ་ཡོད་པས་བད་རླུང་གཉིས་ཀ་སེལ་ལ་རྒྱམ་
ཚ་དང་ལྕེ་མྱང་མ་གཏོགས་པའི་ལན་ཚྭ་རྣམས་མཁྲིས་པ་སྐྱེད་པར་བྱེད་དོ།། ཧ་
ཅང་ཐལ་དྲགས་ན་སྣུམ་པ་ལྕི་བས་བད་ཀན་སྐྱེད་དོ།། ཁ་བས་མཁྲིས་སེལ་བད་
རླུང་སྐྱེད་ན་ཡང་།། ཀ་རཉྫ་དང་སླེ་ཏྲེས་བད་རླུང་སེལ།། ཞེས་པས་བསྟན་ཏེ།
ཁ་བ་ཐམས་ཅད་མཁྲིས་པ་སེལ། བད་རླུང་སྐྱེད་པ་ཡིན་ཀྱང༌། ཀ་རཀྵ་ཁ་ཡང་
བད་ཀན་ལ་ཕན། སླེ་ཏྲེས་ཁ་ཡང་རླུང་ལ་ཕན། ཚ་བས་རླུང་དང་བད་ཀན་
སེལ་བྱེད་ལ། སྒོག་སྐྱ་པི་པི་ལིང་མིན་མཁྲིས་པ་སྐྱེད། ཧ་ཅང་ཐལ་དྲགས་ཡང་
རྩབ་རླུང་ཡང་སྐྱེད།། ཅེས་པས་བསྟན་ཏེ། སྤྱིར་རོ་ཚ་བ་བད་ཀན་སེལ་བའི་རོ་
ཡིན་པས་རོའི་ནུས་པས་བད་རླུང་གཉིས་ཀ་སེལ་ལ། སྒོག་སྐྱ་པི་པི་ལིང་མ་
གཏོགས་ཚ་བ་ ཐམས་ ཅད་མཁྲིས་པ་སྐྱེད་པར་བྱེད། ཧ་ཅང་ཐལ་དྲགས་ན།
ཚ་བ་དེ་རྩུབ་པས་རླུང་སྐྱེད་པར་བྱེད། བསྐ་བས་མཁྲིས་སེལ་ཨ་རུ་བ་རུ་ར།།
མ་གཏོགས་ཕལ་ཆེར་བད་རླུང་གཉིས་ལ་གནོད།། ཅེས་པས། སྤྱིར་བསྐ་བ་དེ།
བད་མཁྲིས་སེལ་བའི་ལྡན་པའི་རོར་བཤད་ཀྱང་། བད་མཁྲིས་ལྡན་པ་སེལ་བ་
ལ་དགོངས་ཏེ། བོད་ཀན་རྐྱང་བ་སྐྱེད་པར་བྱེད་ལ། བསྐ་བས་མཁྲིས་པ་སེལ།
བད་རླུང་གཉིས་ལ་གནོད། ཅེས་པས། ཨ་རུ་ར་དང་བ་རུ་ར་གཉིས་བད་རླུང་
ལ་མི་ གནོད་པའོ། དེ་རྣམས་ནི་རོའི་ ཕན་ཡོན་མིང་ སེལ་བ་དང་བཅས་ཏེ་
མདོར་བསྡུས་ཏེ་བསྟན་པའོ། །



འབུམ་ནག
147
སྤྱི་དོན་གཉིས་པ། ཞུ་རྗེས་ལ་གསུམ་སྟེ། ཞུ་རྗེས་འབྱུང་བའི་དུས་དང་།
ཞུ་རྗེས་ཀྱི་རོ་དང༌། ཞུ་རྗེས་ཀྱི་ལས་སོ།། ཞུ་རྗེས་འབྱུང་དུས་ནི༔ ཞུ་རྗེས་ཕོ་
བའི་མེ་དང་འཕྲད་པ་ལས།། བད་མཁྲིས་རླུང་གིས་རིམ་པར་ཞུ་བ་ལ།། ཞེས་
པས་བསྟན་ཏེ། རོ་དྲུག་པོ་དེ་ཕོ་བའི་མེ་དྲོད་དང་འཕྲད་པ་ལས། དང་པོ་བད་
ཀན་གྱིས་མྱག བར་དུ་མཁྲིས་ པས་བཞུ། ཐ་མ་རླུང་གིས་དྭངས་སྙིགས་ སུ་
བཤག་གི་ཕྱེ་བའི་དུས་ཀྱི་དངས་མ་རྩ་མིག་གི་བུ་གར་མ་ཞུགས་པ་དེའི་དུས་ན་ཞུ་
རྗེས་ཀྱི་རོ་འབྱུང་བའོ།།
ཞུ་རྗེས་ཀྱི་རོ་ནི་མངར་དང་ལན་ཚྭའི་ཞུ་རྗེས་མངར་བར་ཞུ། སྒྱུར་བ་རོ་
མཚུངས་ཁ་ཚ་བསྐ་གསུམ་ཁ།། ཞེས་ པས་ བསྟན་ཏེ། མངར་ དང་ ལན་ཚྭ་
གཉིས་ཞུ་རྗེས་རོ་མངར། ཁ་ཚ་བསྐ་གསུམ་གྱི་ཞུ་རྗེས་ཀྱི་རོ་ཁ་བའོ། ཅིའི་ཕྱིར་
ཞེ་ན། མངར་བ་ས་ཆུ་ལས་སྐྱེས་པས། རོ་ཡང་མངར་བའོ།། ཞུ་རྗེས་ཀྱི་དུས་
ནའང་ས་ཆུ་ཤས་ཆེ་བ་ལས་འགྱུར་བས་ཞུ་རྗེས་ཀྱང་མངར་བའོ༎ དེ་བཞིན་
སྐྱུར་བ་ཡང་། མེ་དང་ས་ལས་འགྱུར་བས་ རོ་དང་ཞུ་རྗེས་གཉིས་ཀ་སྐྱུར་བའོ།།
དེ་བཞིན་སྐྱུར་བ་ཡང་། མེ་དང་ས་ལས་འགྱུར་བས། རོ་དང་ཞུ་རྗེས་གཉིས་ཀ་
སྐྱུར་བའོ།། ཁ་བ་ཡང་ཆུ་རླུང་ལས་གྱུར་པས། རོ་དང་ཞུ་རྗེས་གཉིས་ཀ་ཁ་
བའོ།། ལན་ཚྭ་ནི་མེ་ཆུ་གཉིས་ལས་སྐྱེས་པས། ཞུ་རྗེས་ཀྱི་དུས་མེའི་སྟོབས་ཆུང་
བར་འགྱུར་ཏེ། ས་ཆུ་ཤས་ཆེ་བར་མངར་བའོ།། ཚ་བ་ནི་མེ་རླུང་གཉིས་ལས་
སྐྱེས་པ་ཡིན་པས། ཞུ་རྗེས་སུ་མེའི་སྟོབས་འབྲི་སྟེ། རླུང་གི་སྟོབས་སུ་གྱུར་པས། །
ཆུ་རླུང་ཤས་ཆེ་བས། རོ་ཁ་བར་ཞུ་བའོ།། བསྐ་བ་ནི། ས་རླུང་ལས་གྱུར་བ་
ཡིན་ཡང་ཞུ་རྗེས་དུས་སུ་ས་སྟོབས་ཆུར་གྱུར་ཏེ། ཆུ་རླུང་ཤས་ཆེ་བས་ཁ་བར་ཞུ་
བའོ། དེ་རྣམས་ཀྱང་ཕལ་བ་ལ་དགོངས་པ་ཡིན་ཏེ། རོ་ཞུ་རྗེས། མཐུན་པར་
བཤད་པ་ལ་མི་མཐུན་པ་ཡང་འབྱུང་། མི་མཐུན་པར་བཤད་པ་ལ། མཐུན་
པའང་འབྱུང་བར་ཤེས་པར་བྱའོ། །
ཞུ་རྗེས་ཀྱི་ལས་ནི། ཉེས་པ་གསུམ་གྱི་གཉིས་གཉིས་རེ་རེས་སེལ།། ཞེས་



148
འབུམ་ནག་འབུམ་ཆུང་།
---
---------- •བ_''ད
=
པས། ཞུ་རྗེས་མངར་བས་རླུང་དང་མཁྲིས་པ་སེལ། ཞུ་རྗེས་སྐྱུར་བས་རླུང་
དང་བད་ཀན་སེལ། ཞུ་རྗེས་ཁ་བས་བད་ཀན་མཁྲིས་པ་སེལ། ཁ་བས་བད་
ཀན་སེལ་བ་འགལ་ལོ་ཞེ་ན། ཁ་བ་དེ་ཡང་ལ་རྩུབ་པའི་ཕྱིར་ན། བད་ཀན་ལྕི་
ལ་འཇམ་པ་སེལ་བར་བྱེད་དོ།། འོ་ན་རོའི་དུས་སུ་མཁྲིས་པ་སེལ། བད་ཀན་ལ་
གནོད་པར་བྱེད་པ་དང་འགལ་ལོ་སྙམ་ན། རོའི་དུས་སུ་རྫས་ཀྱི་དངོས་པོ་ཁ།
རང་རྒྱུད་དུ་ཡོད་པའི་རྩུབ་ཡང་གཉིས་ལས། བསིལ་བ་སྟོབས་ཆེ་བས་གནོད་པ་
ཡིན་ལ། ཞུ་རྗེས་ཀྱི་དུས་སུ། མེ་དྲོད་གསུམ་གྱི་ཞུ་བས། བསིལ་བའི་ནུས་པ་
འབྲི་ནས། ཡང་རྩུབ་ཤས་ཆེ་བར་གྱུར་བ་དེས། རྒྱ་བོད་ཀྱི་ཁྱད་བཞིན་ནོ།། རྒྱུ་
གྱུར་ན་ཚ་དུག་ཤས་ཆེ་བས། ཁ་བསྐས་བད་ཀན་ཕན་སྐད་དོ།། བོད་གྲང་བ་ཆེ་
བས་ཁ་བསྐས་བད་ཀན་ལ་གནོད་པའོ།། བོད་བསིལ་ཚ་ བས་ཡང་རྩུབ་ཀྱིས་
གནོད་པས། དྲོ་བའི་ནུས་པ་་སྟོབས་ཆེ་སྟེ་རླུང་ལ་ཕན། རྒྱ་གར་ན་ལན་ཚྭས་
བད་ཀན་ལ་གནོད་པར་བྱེད། བོད་ན་ལན་ཚྭས་དྲོད་ཀྱི་འཇུ་བྱེད་ཡོད་པས་
ཕན་འདྲ་སྐད།
ལེའུའི་མཚན་ནི་བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་
གི་རྒྱུད་ལས་སྨན་གྱི་རོ་དང་ཞུ་རྗེས་བསྟན་པའི་ལེའུ་སྟེ་བཅུ་དགུ་པའོ།།
ལེའུ་ཉི་ཤུ་པ། སྨན་གྱི་ནུས་པ་བསྟན་པ།
ནུས་པ་བསྟན་པ་ལ། དབབ་གཞུང་མཚན་གསུམ། དང་པོ་སྙན་གསན་
དབབ་པ་ནི། དེ་ནས་ཡང་དྲང་སྲོང་རིག་པའི་ཡེ་ཤེས་ཀྱིས་འདི་སྐད་ཅེས་
གསུངས་སོ།། ཀྱེ་དྲང་སྲོང་ཆེན་པོ་ཉོན་ཅིག ཅེས་ སྙན་གསན་དབབ་ནས།
གཞུང་བཤད་པ་ལ་མདོར་རྒྱས་གཉིས། མདོར་བསྟན་པ་ནི། སྨན་གྱི་ནུས་པ་
རོ་ནུས་ངོ་བོ་གཉིས།། སྤྱི་དང་བྱེ་བྲག་ཅེས་སུ་གསུངས་པ་ཡིན།། ཞེས་པས་སྟོན་
ཏེ། སྨན་གྱི་ནུས་པ་ལ་གཉིས་ཏེ། རོའི་ནུས་པ་དང་། ངོ་བོའི་ནུས་པའོ།། དེ་



༄༅།འབུམ་ནག་
149
ལ་རོའི་ནུས་པ་ནི། སྨན་སྤྱིའི་ནུས་པ་བསྟན་པ་ཡིན། ངོ་བོའི་ནུས་པ་ནི། སྨན་
བྱེ་བྲག་པའི་ནུས་པ་བསྟན་པ་ཡིན་ནོ།། རྒྱས་པར་བཤད་ན། སྨན་སྤྱིའི་ནུས་པ་
བསྟན་པ་ལ་མདོར་རྒྱུས་མཇུག་ གསུམ་ མདོར་བསྟན་པ་ནི། དང་པོ་ནུས་
སྟོབས་ཡོན་ཏན་གསུམ་དུ་བཤད།། ཅེས་པས་བསྟན་ཏེ། དང་པོ་སྨན་གྱི་ནུས་
པ་བསྟན་པ་ལ་གསུམ་སྟེ། ནུས་པ་བསྟན་པ་དང་། སྟོབས་བསྟན་པ་དང་
ཡོན་ཏན་བསྟན་པའོ།། ནུས་པ་བསྟན་པ་ལ་གཉིས། ནུས་པ་བརྒྱུད་དུ་བསྟན་
པ་དང་། དེ་ལ་མཐུ་རུ་མཚོན་པའོ།། །
ནུས་པ་བརྒྱུད་དུ་བསྟན་པ་ནི། ནུས་པ་ལྕི་སྣུམ་བསིལ་དང་རྟུལ་བ་དང་།།
ཡང་རྩུབ་ཚ་དང་རྣོ་བ་རྣམ་པ་བརྒྱུད། དང་པོ་བཞི་ཡིས་རླུང་དང་མཁྲིས་པ་
སེལ།། འོག་མ་བཞི་ཡིས་བད་ཀན་སེལ་བར་བྱེད།། ཡང་རྩུབ་བསིལ་བ་གསུམ་
གྱིས་རླུང་སྐྱེད་ཅིང་། ཚ་རྣོ་སྣུམ་པ་གསུམ་གྱིས་མཁྲིས་པ་སྐྱེད།། ལྕི་སྣུམ་བསིལ་
ཆུལ་བཞི་ཡིས་བད་ཀན་སྐྱེད།། ཅེས་ པས་ བསྟན་ཏེ། འདི་ ལ་ ཡང་ གསུམ་
ནུས་པ་བརྒྱུད་ཀྱི་རྣམ་གྲངས་བསྟན་པ་དང་ནད་སེལ་བའི་ཡོན་ཏན་བསྟན་པ་
དང་། ནད་སྐྱེད་པའི་ཡོན་ཏན་རྐྱེན་བསྟན་པའོ།། དང་པོ་ནུས་པ་བརྒྱུད་ཀྱི་
གྲུངས་བསྟན་པ་ནི། ལྕི་བ་དང་ཡང་བ་གཉིས། སྣུམ་པ་དང་རྩུབ་པ་གཉིས།
ཚ་བ་དང་བསིལ་བ་གཉིས། རྣོ་རྟུལ་གཉིས། དེ་ལྟར་གཉིས་གཉིས་ལོག་པས་
བརྒྱད་དོ།། ནད་སེལ་བའི་ཡོན་ཏན་ནི། དང་པོ་བཞི་པོས་རླུང་དང་མཁྲིས་པ་
སེལ། དེ་ཡང་ལྕི་སྣུམ་གཉིས་རླུང་སེལ་ལ། བསིལ་བརྟུལ་གཉིས་མཁྲིས་པ་སེལ་
བའོ།། ལྕི་སྣུམ་གཉིས་ལ་དྲོ་བར། རླུང་སེལ་ལམ་སྙམ་ན། རླུང་ཟུང་འཇུག་
ཡིན་པས། ལྕི་ལ་དྲོ་བ་དང་སྣུམ་ལ་བྲོ་བ་གཉིས། རླུང་བད་ཀན་དང་སྡོང་བ་
སེལ་ལོ།། ལྕི་ལ་བསིལ་བ་དང་སྣུམ་ལ་བསིལ་བ་གཉིས། རླུང་དང་མཁྲིས་པར་
ལྡན་པ་སེལ་སྟེ། བསིལ་དྲོད་གང་རུང་གཅིག་དང་མི་ལྡན་པའི་ལྕི་སྣུམ་མེད་
པའི་ཕྱིར། ནུས་པ་བརྒྱུད་ཀྱི་འོག་མ་ཡང་རྩུབ་ཚ་རྣོ་བཞིས། བད་ཀན་སེལ་
བར་བྱེད་པའོ།།



150
༄༅༑འབུམ་ནག་འབུམ་ཆུང་།
i/
i
ir
ནད་སྐྱེད་པའི་རྐྱེན་བསྟན་པ་ནི། ཡང་རྩུབ་བསིལ་བ་གསུམ་གྱིས་རླུང་
སྐྱེད་ཅིང་།། ཚ་རྣོ་སྣུམ་པ་གསུམ་གྱིས་མཁྲིས་པ་སྐྱེད།། ལྕི་སྣུམ་བསིལ་རྟུལ་
བཞིས་བད་ཀན་སྐྱེད།། ཅེས་པས་སྟོན་དེ། ནུས་པ་བརྒྱད་ཀྱི་དང་པོ། རླུང་
མཁྲིས་སེལ་པར་བྱེད་པ་ཡིན། ལྕི་སྣུམ་བསིལ་རྟུལ་བཞིས་བད་ཀན་སྐྱེད་པ་སྟེ།
བད་ཀན་གྱི་མཚན་ཉིད་དང་ཆོས་མཐུན་པའི་ཕྱིར་རོ།། ནུས་པ་བརྒྱུད་ཀྱི་འོག་
མ་བཞི་ཡོད་པ་ལས། བད་ཀན་སེལ་བའི་ཡང་རྩུབ་གཉིས། མཁྲིས་པ་སེལ་
བའི་བསིལ་དང་གསུམ་གྱིས་རླུང་སྐྱེད་པར་བྱེད་པ། རླུང་གི་མཚན་ཉིད་དང་
ཆོས་མཐུན་པའོ།། བད་ཀན་སེལ་བའི་ཚ་རྣོ་གཉིས། རླུང་སེལ་བའི་སྣུམ་དང་
གསུམ་གྱིས་མཁྲིས་པ་སྐྱེད། མཁྲིས་པའི་མཚན་ཉིད་དང་ཆོས་མཐུན་པའི་ཕྱིར་
རོ།། དེ་ལ་མཐུ་རུ་མཚོན་པ་ནི། དེ་ལྟར་ནུས་པ་བརྒྱད་པོ་དེ་ལ། མཐུ་ཞེས་
ཀྱང་བཏགས་ཏེ། ཡོན་ཏན་མ་ལུས་སྙིང་པོར་གྱུར་བ་དང༌། ནུས་པའི་ཁྱད་
པར་ལྡན་པས་མཐུ་ཞེས་བྱ།། ཞེས་པས་བསྟན་ཏེ། ནུས་པ་བརྒྱད་པོ་དེ། ཡོན་
ཏན་བཅུ་བདུན་གྱི་ནང་ནས་སྙིང་པོར་གྱུར་བ་དང༌། ཁྱད་པར་གྱི་ཡོན་ཏན་
དང་ལྡན་པའི་ ཕྱིར་ མཐུ་ཞེས་ བརྗོད་ དོ།། དེ་ཡང་ནུས་པ་དང་མཐུ་ གཉིས།
མིང་སོ་སོར་བྱུང་ཡང་། དོན་ལ་གཅིག་སྟེ། དཔེར་ན། མི་ཡོན་ཏན་ཅན་ཅིག་
ལ། མི་དེ་ལ་ཡོན་ཏན་ཇི་ཙམ་ཡོད་ཟེར་ན། དེས་ཤེས་པའི་ཡོན་ཏན་རྣམས་
གྲངས་སུ་བརྗོད་ཀྱི། ནུས་མཐུ་འདི་ལྟ་བུ་ཅིག་ལ། ནུས་པ་དང་མཐུ་རྩལ་ཐོན་
ཞེས་ཁྱད་པར་རྩལ་ཐོན་པ་ ཅིག་སྨོས་ པ་ དེ་ བཞིན་དུ། འདིར་ཡང་ཡོན་ཏན་
བདུན་གྱི་སྒོ་ནས་འཆད་པ་སྟེ། ནད་ཀྱི་མཚན་ཉིད་ཉི་ཤུ་འཇོམས་ང་ར་བྱེད་
པས་ན། རྣམ་གྲངས་ཚང་བས་ཡོན་ཏན་ཅེས་སྨོས་ལ། ནུས་པའི་མཇུ་བརྒྱད་
པོ་འདི་ནི་ནད་ཀྱི་སྟེང་དུ་ནུས་པ་ཕུལ་དུ་བྱུང་བ་སྟེ། ལྕི་སྣུམ་གཉིས་ཀྱིས་རླུང་མི་
སེལ་བ་མི་སྲིད། བསིལ་བརྟུལ་གཉིས་ཀྱིས་མཁྲིས་པ་མི་སེལ་བ་མི་སྲིད། ཡང་
རྩུབ་ཚ་རྣོ་བཞིས་བད་ཀན་མི་སེལ་བ་མི་སྲིད་པའི་ཕྱིར་རོ།།
སྟོབས་བསྟན་པ་ནི། འབིགས་བྱེད་གངས་ཅན་ཉི་ཟླའི་སྟོབས་ཅན་ལས།།



༄༅་འབུམ་ནག
151
i
ir
ir
ཚ་བསིལ་ཕུལ་དུ་འབྱུང་བས་སྟོབས་ཞེས་བྱ།། དེ་ལ་ཚ་བས་གྲང་བའི་ནད་
རྣམས་སེལ།། བསིལ་བས་ཚ་བའི་ནད་རྣམས་སེལ་བར་བྱེད།། ཅེས་ པས་
བསྟན་ཏེ། ཡོན་ཏན་བཅུ་བདུན་ནུས་མཐུ་བརྒྱད་དུ་བསྡུ། ནུས་མཐུ་བརྒྱུད་
སྟོབས་ཚ་བསིལ་གཉིས་སུ་འདུས། དེ་ཅིའི་ཕྱིར་ཞེ་ན། རི་གངས་ཅན་ཟླ་བའི་
སྟོབས་དང་ལྡན་པ་ལས། བསིལ་སྨན་ཕུལ་དུ་འབྱུང་བའོ།། རི་འབིགས་བྱེད་
ཉི་མའི་སྟོབས་དང་ལྡན་པ་ལས། དྲོད་སྨན་ཕུལ་དུ་འབྱུང་བའོ།། བསིལ་དྲོད་
གཉིས་པོ་དེ། ཉི་ཟླ་གཉིས་ཀྱི་སྟོབས་ལས་འབྱུང་བའི་ཕྱིར།. སྟོབས་ཞེས་བྱ་སྟེ།
ཚ་གྲང་གཉིས་སུ་མ་འདུས་ནད་གཞན་མེད། བསིལ་དྲོད་གཉིས་སུ་མ་འདུས་
སྨན་གཞན་མེད།། ཅེས་པས་གསལ་ལོ།། དེ་ལ་དྲོད་སྨན་གྱིས་གྲང་བའི་ནད་
ཐམས་ཅད་ སེལ་ལ། བསིལ་སྨན་ གྱིས་ ཚ་ བའི་ ནད་ ཐམས་ ཅད་ སེལ་ བའོ།།
ནད་སེལ་ན་འཆི་མི་ཡོང་བར་རིགས་སོ་སྙམ། སྲོག་གཅོད་པའི་ནད་དགུས་མ་
ཟིན་པ་རྣམས་སེལ་ཏེ། དེ་ཡང་དམན་ལྷག་ལོག་གསུམ་མ་ཡིན་པར། ཡང་
དག་པའི་ཕྱིར། ཡང་དག་པ་འབའ་ཞིག་གཞིར་བཞག་པའོ།། ཡོན་ཏན་དུ་
བསྟན་པ་ལ་གཉིས་ཏེ། ཡོན་ཏན་རྣམ་གྲངས་དང་རྒྱུ་མཚན་བསྟན་པའོ། །
རྣམ་གྲངས་བསྟན་པ་ནི། ཡོན་ཏན་འཇམ་དང་ལྕི་དྲོ་སྣུམ་དང་བརྟན།།
གྲང་དང་རྟུལ་བ་བསིལ་མཉེན་སླ་དང་སྐམ།། སྐྱུ་དང་ཚ་བ་ཡང་དང་རྣོ་རྩུབ་
གཡོ།། ཞེས་པས། རླུང་སེལ་བའི་ཡོན་ཏན་ལྔ། མཁྲིས་པ་སེལ་བའི་ཡོན་ཏན་
དྲུག བད་ཀན་སེལ་བའི་ཡོན་ཏན་དྲུག སྤྱིར་བཅུ་བདུན་ནོ།། དེ་ལ་རླུང་
སེལ་བ་ལྔ་ནི། འཇམ་པ་ནི་རླུང་རྩུབ་སེལ་བའི་གཉེན་པོ་སྟེ། སླེ་ཏྲེས་ཀཎྜ་ཀ་རི་
འབྲས་ཐུག་ལྟ་བུའོ།། ལྕི་བ་ནི་ཡང་བ་སེལ་བའི་གཉེན་པོ་སྟེ། ཁ་རུ་ཚ་དང་།
བུ་རམ་དང་། རུས་རྙིང་། ཟན་ཆང་དང་ཟན་སྐམ་གྱི་ཚ་བ་ལྟ་བུའོ།། དྲོ་བ་ནི་
རླུང་གྲང་བ་སེལ་བའི་གཉེན་པོ་སྟེ། གསར་འཇམ་དང་། ཟྭ་ཚོད་དང་། ལྡུམ་
སྒྲོག་གི་ཚོད་མ་དང་ལུག་ཤ་ལྟ་བུའོ།། སྙམ་པ་ནི་རླུང་སྲ་བ་དང་ཕྲ་བ་སེལ་བའི་
གཉེན་པོ་སྟེ། མར་དང་། འབྲུ་མར་དང་། རྐང་མར་དང་ཚིལ་ལ་སོགས་པའོ།།



152
༄༅།འབུམ་ནག་འབུམ་ཆུང་།
བརྟན་པ་ནི་རླུང་གཡོ་བའི་གཉེན་པོ་སྟེ། ཛཱ་ཏི་དང་སྒོག་སྐྱ་དང་ལ་ཕུག་ལ་
སོགས་པ་ལྟ་བུའོ།། མཁྲིས་ པ་ སེལ་ བ་དྲུག་ལ་གྲང་ཞེས་བཤད་པ་ལ། ཞལ་
གདམས་ཀྱི་གྲངས་བའི། དང་པོ་སྐྱ་བཅས་བཞུགས་ཏེ། སྐྱ་བཅས་ཀྱིས་མཁྲིས་
པ་སྣུམ་བཅས་སེལ་བའི་གཉེན་པོ་སྟེ། ཕྱེ་ཐུག་རྡོར་མེད་དང༌། འབྲས་ཐུག་
དང་། རྩམ་སྐྱ་དང་། ཆུ་གྲོག་ལ་སོགས་བཅུད་མེད་པ་རྣམས་སོ།། རྟུལ་བ་ནི་
མཁྲིས་པ་རྣོ་པ་སེལ་བའི་གཉེན་པོ་སྟེ། ཅུ་གང་དང་། ཨུཏྤལ་དང་། གྲྭ་དོར་
དང་། བོང་ང་དཀར་པོ་དང་། དམར་པོ་ལ་སོགས་པ་རོ་ཁ་བ་རྣམས་དང་དུག་
སྨན་རྣམས་སོ།། བསིལ་བ་ནི། མཁྲིས་པ་ཚ་བ་སེལ་བའི་གཉེན་པོ་སྟེ། ག་པུར་
དང༌། ཙན་དན། གི་ཝང་དང་ཏིག་ཏ་དང་ཧོང་ལེན་ལ་སོགས་པ་རྣམས་སོ།།
མཉེན་པ་ ནི་ མར་ གསར་ བས་ མཁྲིས་ པ་ སེལ་ བར་ བཤད་ ཀྱང་ འདིར་ ཞལ་
གདམས་ཀྱིས་མཁྲིས་པ་ཡང་བའི་གཉེན་པོར་གྲུང་བ་གཏོང་སྟེ། ཡང་ བ་ནི་
གཉེན་པོའི་ཁ་ན་ཡང་བ་ཡིན། བསིལ་བ་མེད་ཀྱང་། གྲང་ཙམ་གྱིས་སེལ་བར་
གསུངས་སོ།། གྲུང་ བ་ ནི་ཆུ་ གྲང་དང་། ཇ་ དང་ བའི་ ཞོ་དར་དང༌། མར་
གསར་དང་། སྐྱབས། ཁུར་ཚོད་ལྟ་བུའོ།། སླ་བ་ནི་མཁྲིས་པ་དྲི་མནམ་པ་སེལ་
བའི་གཉེན་པོ་སྟེ། བཤལ་སྨན་རྣམས་སོ།། སྐམ་པ་ནི་མཁྲིས་པ་འཁྲུ་བ་དང་
གཤེར་བའི་གཉེན་པོ་སྟེ། འཁྲུ་གཅོད་ཐམས་ཅད་དོ།: བད་ཀན་སེལ་བ་དྲུག་
ལས། སྐྱ་བ་ནི་བད་ཀན་སྣུམ་པ་སེལ་བའི་གཉེན་པོ་སྟེ། སྲན་མ་སྲན་ཆུང་དང་
ཅོང་ཞི་ལྟ་བུའོ།། ཚ་བ་ནི་བད་ཀན་བསིལ་བའི་གཉེན་པོ་སྟེ། ན་ལེ་ཤམ་དང་།
ཙི་ཏྲ་ཀ་དང་། སྨན་སྒ་དང༌། ཤིང་ཀུན་ལྟ་བུའོ།། ཡང་བ་ནི། བད་ཀན་ལྕི་བ་
སེལ་བའི་གཉེན་པོ་སྟེ། གཡེར་མ་དང་། དར་བ་གསར་བ་དང་། ཡོས་ཐུག་
དང༌། ཆུ་བསྐོལ་ལ་སོགས་པ་ལྟ་བུའོ། ཞེས་བཤད་ཀྱང་། དེ་རྣམས་ཀྱིས་ལྕི་
བ་སེལ་བར་མི་ནུས་སྟེ། ལྕི་བ་ནི་གཉེན་པོའི་ཁ་ནས་ལྕི་བས། མེ་བཞི་ཡུན་དུ་
བསྟེན་པ་ནི་ལྕི་བ་སེལ་བ་ཡིན་ནོ།། རྣོ་བ་ནི་བད་ཀན་རྟུལ་བ་སེལ་བའི་གཉེན་
པོ་སྟེ། རྒྱ་ཚ་དང༌། ཆང་དང་། བོང་ང་ནག་པོ་དང་སྔོའི་ཚ་བ་གསུམ་ལྟ་བུའོ།།



༄༅འབུམ་ནག
153
=
=
4
རྩུབ་པ་ནི་བད་ཀན་འཇམ་པ་དང་། འབྱར་བག་ཅན་གཉིས་སེལ་བའི་གཉེན་
པོ་སྟེ། སྟར་བུ་དང་། ཅོང་ཞི་རྒོད་བཏུལ་དང༌། ཉ་དང་ཕག་ཤ་ལ་སོགས་པ་
ལྟ་བུའོ།། གཡོ་བ་ནི་བད་ཀན་བརྟན་པ་སེལ་བ་སྟེ། སྐྱུགས་སྨན་ཐམས་ཅད་དོ།།
ཡོན་ཏན་གྱི་རྒྱུ་མཚན་བསྟན་པ་ནི། བཅུ་དང་བདུན་གྱིས་མཚན་ཉིད་ཉི་
ཤུ་འཛོམས།། དེའི་ཕྱིར་ཡོན་ཏན་ཞེས་སུ་བཤད་པ་ཡིན། ཞེས་པས་བསྟན་ཏེ།
བཅུ་དང་བདུན་ལ་བཅུ་བདུན་ཡོང་བས། ཡོན་ཏན་བཅུ་བདུན་པོ་དེ་ཡིས་ནད་
ཀྱི་མཚན་ཉིད་ཉི་ ཤུ་འཇོམས་པར་བྱེད་པའི་ཕྱིར། ཡོན་ཏན་ཞེས་སུ་བཤད་དོ།།
དེ་ལ་བཅུ་བདུན་གྱིས་ཉི་ཤུ་འཇོམས་པར་བཤད་པ་ནི། མི་འཐད་ཅེ་ན། སྣུམ་
པ་དང་སྐམ་པ་རྩུབ་པ་གསུམ་གྱིས་ནད་ཀྱི་མཚན་ཉིད་གཉིས་གཉིས་འཇོམས་
པར་བྱེད་ པས། དེའི་ ཕྱིར་ བཅུ་ བདུན་ གྱིས་ ཉི་ ཤུ་འཇོམས་ པར་བྱེད་ པ་ སྟེ།
ཊིཀ་[ ཊིཀྐ]ལས་སྐམ་པ་དེས་འཁྲུ་བ་གཅོད་ནུས། གཤེར་བ་སྐེམ་ནུས་པའོ།།
འཇམ་པ་རྩུབ་པས་འབྲད་པར་བྱེད།། འབྱར་བག་རྩུབ་པས་དུམ་བུར་གཅོད།
དེ་བཞིན་འཇམ་འབྱར་ སོ་སོ་ཡང་།། གཉེན་པོ་རྩུབ་པ་གཅིག་གིས་འཇོམས།།
ཞེས་པས་བསྟན་ཏེ། སྲ་བ་སྣུམ་གྱིས་མཉེན་པར་འདུལ།། ཕྲ་བ་བུ་ག་སྣུམ་གྱིས་
འགེངས།། དེ་བཞིན་སྲ་ཕྲ་སོ་སོ་ཡང་།། གཉེན་པོ་སྣུམ་པ་གཅིག་གིས་འཇོམས།།
ཞེས་པས་བསྟན་ཏེ། ལྟོ་བ་སྲ་བ་ཡང་སྣུམ་གྱིས་འདུལ། སྐྲངས་སྲ་བ་ཡང་སྣུམ་
གྱིས་འདུལ། ཕྲ་བ་བ་སྤུའི་བུ་ག་ཐམས་ཅད་ཡང་སྣུམ་གྱིས་བཀང་སྟེ། སྣུམ་ལྕི་
ལ་དྲོ་བས་རླུང་གི་སྟོབས་འཇོམས་པའོ།། གཤེར་བ་རླན་པའི་ཆ་འཛིན་ཞིང་།
ཐུར་དུ་འབབ་པས་འཁྲུ་བར་བྱེད། དེའི་ཕྱིར་འཁྲུ་གཤེར་སོ་སོ་ཡང་།། གཉེན་
པོ་སྐམ་པ་གཅིག་གིས་འཇོམས།། ཞེས་པས་བསྟན་ཏེ། སྐམ་པ་དེས་འཁྲུ་བ་
གཅོད་ནུས། གཤེར་བ་སྐེམ་ནུས་པའོ།། དེ་ལ་སྨན་དཔྱད་ཡན་ལག་བརྒྱད་
པའི་མཁན་པོ་རྣམས་ན་རེ། ཕྲ་བ་ལ་ཕྲ་བའི་གཉེན་པོ་བསྟེན་ན་གྲོགས་སུ་འགྲོ།
ཕྲ་བ་དེ་བུ་ག་ཕྲ་མོར་འཇུག་པ་ཡིན་ལ། སྦོམ་པ་དེ་བུ་ག་ཕྲ་མོར་མི་འཇུག་པས་
འཇོམས་མི་ནུས་པའོ།། དཔེར་ན། སྣུམ་ཕྲ་བ་དེ་ལྕི་དྲོ་བརྟན་ན་ཡིན་པས་



154
༄༅།འབུམ་ནག་འབུམ་ཆུང་།
གྲོགས་སུ་མི་འགྲོ་མི་སྲིད། བྱི་ཁུང་དུ་དུད་པ་དེད་པ་ལྟ་བུའོ།། སློ་སྐམ་གཉིས་
གོ་བཟློག་[ ལྡོག པ་ཡིན་པས། གཅིག་མཁྲིས་པའི་གཉེན་པོ་ཡིན་ན། གཅིག་
གྲོགས་སུ་འགྱུར་ཏེ། སྐམ་པ་མཁྲིས་པ་གཤེར་བ་ལ་གཏོང་ཡང༌། སླ་བ་གཏོང་
བར་མི་འཐད། སླར་འཁྲུ་བའི་ཕྱིར། སླ་བ་བད་ཀན་འབྱར་བག་གི་གཉེན་པོ་
ཡིན། མཁྲིས་པ་དྲི་མནམ་པ་ཡང་སླ་བས་མི་སེལ། སྲ་བ་གཏོང་དགོས་ཞེས་
རྒོལ་ན། སླ་སྐམ་གོ་བཟློག་[ ལྡོག ]ཡིན་ཡང་། དེ་གཉིས་དུས་གཅིག་ལ་མཁྲིས་
པའི་གཉེན་པོར་གཏོང་བ་ཡིན། སླ་བ་དེ་ཆུ་ལས་འབྱུང་བས། ནུས་པ་སླ་ལ་
བསིལ། སླ་བས་དྲི་མནམ་དེ་བཀྲུས་ནས། བསིལ་བས་མི་འདུལ་བར་བྱེད་ལ།
སྐམ་པ་དེས་ འཁྲུ་གཤེར་ གཉིས་ སྐམ་ པར་ བྱེད་དོ།། དཔེར་ན། སྒྱུ་ གཟེར་
འབྱུང་བའི་རྒྱུ་ལོང་འདྲུལ་བ་དེ། སྣ་ལ་བཤལ་བཏང་སྟེ་རུལ་དྲི་སྦྱང་ནས། དེ་
ནས་གཅོད་སྨན་སྐམ་པོ་དེ་བཏང་བས་མི་འགལ་བ་བཞིན་ནོ།། སླ་བ་དེ་བད་
ཀན་འབྱར་བག་ཅན་གྱི་གཉེན་པོར་མི་འ ཐད། སླུ་བའི་སྨན་དེའི་ངོ་བོ་བཀྲུས་
སྨན་ཡིན་ལ། བཀྲུས་སྨན་བསིལ་བས་མེ་དྲོད་འཇོམས་པའི་ཕྱིར། གསོ་དཔྱད་
ཀུན་ནས་ཀྱང་། བད་ཀན་གྱི་གཉེན་པོ་སྦྱངས་སུ་བཤད་པ་མེད་དོ།། མཁྲིས་པ་
དྲི་མནམ་པའི་གཉེན་པོ་སྲ་བ་སྟོང་དགོས་ཟེར་བས། མི་འདུལ་བར་བྱེད་པ་སུ་
བ་ཡིན་སྟེ། སྲ་བ་དེ་བསིལ་རྟུལ་གཉིས་ལ། རང་བཞིན་གྱིས་གནས་པ་ཡིན་ཏེ།
དེ་ཅིའི་ཕྱིར་ཞེ་ན། བསིལ་བ་གར་ཡོད་པ་ན། འདྲུལ་མི་སྲིད་པ་དང༌། རྟུལ་
རྣོ་བའི་གཉེན་པོ་ཡིན་པས། བཤད་པ་རྟུལ་བ་བཤད་ཀྱང་། ཡིན་པ་སྲ་བ་ཡིན་
པས། རྣོ་བ་ལ་གཉེན་པོ་སྲ་བ་དགོས་པའི་ཕྱིར། དཔེར་ན་མཚོན་རྣོན་པོ་ལ།
གོ་ཆ་སྲ་བ་དགོས་པ་བཞིན་ནོ།། དེ་ལྟར་ནད་ཀྱི་མཚན་ཉིད་ཉི་ཤུ་ལ་གཉེན་པོ་
རེ་རེ་ སྡེབས་ པས། ཡོན་ཏན་བཅུ་བདུན་དུ་ བཤད་པ། གཞུང་བཤད་ པའི་
དབང་ཚན་ཡིན་ཡང་དོན་དྲིལ་ན། རླུང་སེལ་བའི་སྨན་གང་ལའང་འཇམ་པ་ལྕི་
བ་དྲོ་བ་སྣུམ་པ་མེད་མི་སྲིད། མཁྲིས་པ་སེལ་བའི་སྨན་ལ། བསིལ་བ་རྟུལ་བ་
གྲང་བ་མེད་མི་སྲིད་དོ།། སླ་སྐམ་གཉིས་དུས་དང་སྡོང་སྟེ། གར་དགོས་སུ་སྤྱོད་



༄༅།འབུམ་ནག
155
]
a
པའོ།། བད་ཀན་སེལ་བའི་སྨན་ལ། ཚ་བ་རྣོ་བ་སྐྱ་བ་ཡང་བ་རྩུབ་པ་ལྔ་མེད་པ་
མི་སྲིད། གཡོ་བ་ནད་དང་བསྟུན་པའོ། །
མཇུག་བསྡུ་བ་ལ་གསུམ་སྟེ། ནུས་པ་གང་ལས་འབྱུང་བའི་རྟེན་བསྟན་པ་
དང་། ནུས་པ་ཆེ་ཆུང་གི་ཁྱད་པར་བསྟན་པ་དང་། རོ་ནུས་ཞུ་རྗེས་ཀྱི་མཐུན་
སྡེབས་བསྟན་པའོ།། ནུས་པ་གང་ལས་འབྱུང་བའི་རྟེན་བསྟན་པ་ནི། དེ་དག་
ཕལ་ཆེར་རོ་ལས་རྗེས་འབྱུང་སྟེ།། རོ་ནི་ས་སོགས་རྣམས་ལ་རྟེན་པའི་ཕྱིར།། ལྕི་
སྣུམ་ལ་སོགས་དེ་ལས་འབྱུང་བ་ཡིན།། ཞེས་པས་བསྟན་ཏེ། ཡོན་ཏན་བཅུ་
བདུན་པོ་དེ་གང་ལ་བརྟེན་ནས་བྱུང་ན། ཕལ་ཆེར་རོའི་རྗེས་ལས་བྱུང་ཞེས་བྱ།
ཞུ་རྗེས་ཀྱིས་ལས་བྱེད་པ་དང་ནུས་པས་ལས་བྱེད་པ་གཉིས་རོ་ལས་མི་འབྱུང་སྟེ་
རོའི་ལས་བྱེད་པ་རྣམས། རོའི་རྗེས་སུ་ནུས་པ་འབྱུང་བའི་ཕྱིར། ཕལ་ཆེར་
ཅེས་བྱའོ།། རོ་ནི་ས་ལ་སོགས་པའི་འབྱུང་བ་བཞི་འམ་ལྔ་ལ་རྟེན་པས། ལྕི་སྣུམ་
ལ་སོགས་པའི་ནུས་པ་དང༌། ཡོན་ཏན་ཐམས་ཅད་འབྱུང་བ་ལས་འབྱུང་བར་
ཤེས་པར་བྱའོ།། དེ་ཡང་རོའི་ལས་བྱེད་པའི་སྨན་རྣམས་ནི། འབྱུང་བ་བཞི་
གཉིས་གཉིས་ཤས་ཆེ་བ་ལས་འབྱུང་བ་ཡིན་ལ། ནུས་པ་ཞུ་རྗེས་ཀྱང་དེ་བཞིན་
དུ་འབྱུང་བའོ།། ཞུ་རྗེས་དང་ནུས་པས་ལས་བྱེད་པ་རྣམས་ནི། འབྱུང་བ་ལྔ་
ལས་འབྱུང་བ་ཡིན་གྱི་འབྱུང་བ་གཅིག་ ཤས་ཆེ་བ་དང་། གཉིས་དང་གསུམ་
ཤས་ཆེ་བ་དང་། བཞི་དང་ལྔ་ཚང་བ་ལ་འབྱུང་སྟེ། ངེས་མེད་ དུ་ ཤེས་པར་
བྱའོ།། དེ་ཡང་རོའི་ལས་བྱེད་པའི་སྨན། རོ་ནུས་གཅིག་པ་རྣམས་ནི་རོའི་རྗེས་
སུ་མཐུན་པར་འབྱུང་སྟེ། དེའང་ཇི་ལྟར་འབྱུང་ན། རོ་མངར་བ་ནི་ས་ཆུ་
གཉིས་ལས་འབྱུང་བས། ས་ལ་ནུས་པ་དྲུག་ཡོད། ཆུ་ལ་ནུས་པ་བདུན་ཡོད་
པས་བཅུ་གསུམ་སྟེ། ས་ཆུ་གཉིས་ཀ་ལ་ལྕི་བ་ཡོད་པས། དེ་གཉིས་ནང་འཕྲད་
པས་ཤིན་དུ་ལྕི་བའི་ནུས་པའོ།། ནུས་པ་གཉིས་ཀ་གཅིག་ལ་དྲིལ་ལོ།། ས་ཆུ་
གཉིས་ཀ་ལ་རྟུལ་བ་ཡོད་པས་ཤིན་ཏུ་རྟུལ་བ་གཅིག་དུ་དྲིལ་ལོ།། ས་ཆུ་གཉིས་ཀ་
ལ་སྣུམ་པ་ཡོད་པས་ཤིན་ཏུ་སྣུམ་པ་གཅིག་ཏུ་དྲིལ་ལོ།། ས་ཆུ་གཉིས་ཀ་ལ་འཇམ་



156
༄༅འབུམ་ནག་འབུམ་ཆུང་།
པ་ཡོད་པས་ཤིན་ཏུ་འཇམ་པ་གཅིག་ཏུ་དྲིལ་ལོ།། ནུས་པ་བརྒྱད་བཞི་རུ་སོང་།
ཆུ་ལ་ནུས་པ་སླ་བ་འབྱུང་། ས་ལ་སྐམ་པ་བྱུང་། དེ་གཉིས་གོ་ལོག་ཏུ་སོང་བས་
གཅིག་ཏུ་དྲིལ་མ་ཐུབ། སོ་སོར་འབྱིན་པ་མི་སྲིད། སླ་བ་དང་སྐམ་པ་གཉིས་
འཐབ་པས། སླ་བ་དེ་ཆུ་ལ་ནུས་པ་བདུན་ཡོད་པའི་ཆེ་ཤོས་དང་པོ་ ར ང་ཡིན།
སྐམ་པ་དེ་ས་ལ་ནུས་པ་དྲུག་ཡོད་པའི་ཆུང་ཤོས་ ཐ་མ་རང་ཡིན་པས་སྐུམ་པའི་
སྟོབས་ནི། སླ་བའི་ནུས་པ་ཐོན་པའོ།། ས་ལ་ནུས་པ་བརྟན་པ་ཡན་ཐོན་དུ་
འབྱུང༌། ཆུ་ལ་བསིལ་བ་མཉེན་པ་ཡན་ཐོན་དུ་འབྱུང་བས། རྒྱུའི་ནུས་པ་བཅུ་
གསུམ་ལས་འབྲས་བུའི་ནུས་པ་བརྒྱད་འབྱུང་སྟེ། སྣུམ་ལྕི་འཇམ་བརྟན་བཞིས་
རླུང་སེལ། སྨྲ་བསིལ་བརྡུལ་མཉེན་བཞིས་མཁྲིས་པ་སེལ་བའི་ཕྱིར། རོ་མངར་
བ་དེས་རླུང་མཁྲིས་སེལ་བ་ ལྡན་པའི་རོ་ཡིན། ནུས་པ་བརྒྱད་ ཀས་བད་ཀན་
སྐྱེད་པར་བྱེད་དོ།། ཞུ་རྗེས་མངར་བར་ཞུ་བས། རོ་སྐྱུར་བ་དེ་མེ་དང་ས་གཉིས་
ལས་འབྱུང་བས། ས་ལ་ནུས་པ་དྲུག མེ་ལ་ནུས་པ་བདུན་སྟེ། བཅུ་གསུམ་
ཡོད་པ་ལས། མེ་ས་གཉིས་ཀ་ལ་སྐམ་པ་ཡོད་པས། དེ་གཉིས་ནང་འཕྲད་པས་
ཤིན་ཏུ་སྐམ་པའི་ནུས་པ་གཅིག་ཏུ་དྲིལ་ལོ། མེ་ས་གཉིས་ལ་སྣུམ་པ་ཡོད་པས།
སྣུམ་པ་གཅིག་ཏུ་དྲིལ་ལོ།། སའི་ནུས་པ་དྲུག་ལ། དང་པོ་ལྕི་བ་འབྱུང༌། མེའི་
ནུས་པ་བདུན་གྱི་ལྔ་བ་ཡང་བ་འབྱུང་། ལྕི་ཡང་འཐབ་པས་ཡང་བ་དོར་ཏེ། ལྕི་
པའི་ནུས་པ་ཐོན་ནོ།། མེའི་རྩུབ་པ་དང༌། སའི་འཇམ་པ་གཉིས་མཐུན་པར་
འཐབ་པས་བཞི་པ་ཡིན་པར་སྙམ་ཀྱང་། འཇམ་རྩུབ་གཉིས་རྩུབ་པ་སྟོབས་ཆེ་
བའི་ཕྱིར། འཇམ་པ་གཏོར་ནས། རྩུབ་པའི་ནུས་པ་ཐོན་ནོ།། སའི་ནུས་པ་
གསུམ་པ་ལ་རྟུལ་བ་བྱུང་། མེའི་ནུས་པ་གཉིས་པ་ལ་རྣོ་བ་བྱུང་བས། དེ་གཉིས་
མི་མཐུན་པར་འཐབ་པས་རྟུལ་བ་དོར་དེ། རྣ་བའི་ནུས་པ་ཐོན་ནོ།། མེ་ལ་ཚ་
བ་ཡན་ཐོན་དུ་བྱུང་། ས་ལ་བརྟན་པ་ཡན་ཐོན་དུ་འབྱུང་སྟེ། རྒྱུའི་ནུས་པ་བཅུ་
གསུམ་ལ་འབྲས་བུའི་ནུས་པ་བདུན་[བརྒྱད]དུ་འགྱུར་ཏེ། ཚ་རྣོ་རྩུབ་གསུམ་
བད་ཀན་སེལ། ལྕི་སྣུམ་བརྟན་པ་གསུམ་རླུང་ནད་སེལ་བའི་ཕྱིར། བད་རླུང་



༄༅།འབུམ་ནག་
157
སེལ་བ་ལྡན་པའི་རོ་ཡིན་ནོ།། ཚ་རྣོ་སྣུམ་གསུམ་གྱིས་མཁྲིས་པ་ལྷག་པར་སྐྱེད་
པར་བྱེད། སྐམ་ པས་ མཁྲིས་པའི་འཁྲུ་གཤེར་ སྐེམ་ པར་བྱེད། མཁྲིས་ཚད་
དབལ་ཚོགས་ [ ཆོགས]པའི་རྗེས་ལ་ཕན་གྱིས། དང་པོ་ནི་མ་ཡིན། ནུས་པ་
བདུན་སྐྱེད། ཞུ་རྗེས་སྐྱུར་བར་ཞུའོ།། ལན་ཚྭ་མེ་ཆུ་གཉིས་ལས་བྱུང་བ་ལ། མེ་
ལ་ནུས་པ་བདུན། ཆུ་ལ་བདུན་ཏེ་བཅུ་བཞི་ཡོད་པ་ལ། མེ་ཆུ་གཉིས་ཀ་སྣུམ་པ་
ཡོད། ནང་འཕྲད་པས་ཤིན་ཏུ་སྣུམ་པར་འགྱུར། མེ་ལ་སྐམ་པ་བྱུང་། ཆུ་ལ་
དང་པོ་ནུས་པ་སླ་བ་བྱུང་བས་དེ་གཉིས་ནང་འཐབ་པས། སྐམ་པ་གཏོར་ཏེ་སླ་
བ་ཐོན། མེའི་ཚ་བ་ དང་ཆུའི་བསིལ་ བ་ གཉིས་ ༢ ཕྲད་ པས་ དྲོ་ བའི་ནུས་པ་
འབྱུང་སྟེ། མེའི་གཉིས་པ་རྣོ་བ་དང་ཆུའི་བཞི་པ་རྟུལ་བ་གཉིས་འ ཐབ་པས་
རྟུལ་བ་གཏོར་ཏེ་རྣོ་བ་བྱུང་། མེའི་བཞི་པ་རྩུབ་པ་དང་ཆུའི་དྲུག་པ་འཇམ་པ་
གཉིས་ འཐབ་ པས་ འཇམ་ པའི་ནུས་པ་ གཏོར། རྩུབ་ པའི་ནུས་པ་བྱུང་ངོ༌།།
མེའི་ལྔ་པ་ཡང་པ་དང་ཆུའི་གསུམ་པ་ལྕི་བ་འཐབ་པས་ལྕི་སྟོབས་ཆེ་སྟེ་ཡང་བ་
གཏོར། མེ་ལ་གཡོ་བ་ཡན་ཐོན་ཏུ་འབྱུང་། ཆུ་ལ་མཉེན་པ་ཡན་ཐོན་ཏུ་འབྱུང་
སྟེ། རྒྱུའི་ནུས་པ་བཅུ་བཞི་ལ་འབྲས་བུའི་ནུས་པ་བརྒྱུད་དུ་གྱུར་ཏེ། རྣོ་དྲོ་རྩུབ་
དང་གཡོ་བ་བཞིས་བད་ཀན་སེལ། ལྕི་སྣུམ་དྲོ་བ་གསུམ་གྱིས་རླུང་སེལ། སླ་བ་
མཉེན་པས་མཁྲིས་པ་སེལ་བར་བཤད་ཀྱང་། རྣོ་དྲོ་སྣུམ་གསུམ་དང་ལྡན་པའི་
ཕྱིར་མཁྲིས་པ་ལྷག་པར་སྐྱེད། འོ་ན་རོ་ལན་ཚྭ་བའི་སླ་བ་དེས་ཅི་བྱེད་ན། བད་
རླུང་འཁྲུ་བར་བྱེད་པའོ།། ཧ་ཅང་དྲགས་ན་སྣུམ་པ་ལྕི་བས་བད་ཀན་ལའང་
གནོད་པའི་ཕྱིར་རོ།། རླུང་སེལ་ལ་མཁྲིས་པ་སྐྱེད་པའི་ཕྱིར་རྐྱང་བའི་རོ་ཡིན་ནོ།།
ནུས་པ་བརྒྱུད་བྱུང་ཡང་ཕན་ཐོག་པ་དྲུག་ལས་མ་བྱུང་ངོ་། ཞུ་རྗེས་ཀྱང་མངར་
བར་ཞུའོ། རོ་ཁ་བ་ཆུ་རླུང་གཉིས་ལས་བྱུང་བའི་རོ་ཡིན་པས། ཆུ་ལ་བདུན་
དང་རླུང་ལ་དྲུག་སྟེ་བཅུ་གསུམ་ཡོད་པ་ལས་ཆུ་རླུང་གཉིས་ཀྱི་གྲང་བསིལ་གཉིས་
ནང་འཕྲད་པས་ཤིན་ཏུ་བསིལ་བའི་ནུས་པ་འབྱུང་། ཆུའི་ནུས་པ་ལྕི་བ་དང་
རླུང་གི་དང་པོ་ཡང་བ་གཉིས་འཐབ་པས་ཡང་བ་སྟོབས་ཆེ། ལྕི་བའི་ནུས་པ་



158
འབུམ་ནག་འབུམ་ཆུང་
གཏོར། ཆུའི་དྲུག་པ་འཇམ་པ་དང་རླུང་གི་གཉིས་པ་རྩུབ་པ་གཉིས་རྩུབ་པ་
སྟོབས་ཆེ་འཇམ་པ་དོར། རླུང་གི་ཐ་མ་སྐམ་པ་དང་ཆུའི་དང་པོ་སླ་བ་གཉིས་སླ་
བ་སྟོབས་ཆེ་སྐམ་པ་དོར། ཆུའི་སྣུམ་པ་དང་རླུང་གི་སྐྱ་བ་གཉིས་ལྔ་པར་མཉམ་
པས་གཉིས་ཀའི་ནུས་ པ་ མེད། ཆུ་ལ་ ཁྱད་ པར་ རྟུལ་་ དང་ མཉེན་ ང་་ འབྱུང་།
རླུང་ལ་གཡོ་ལྷགས་འབྱུང༌། རྒྱུའི་ནུས་པ་བཅུ་གསུམ་ལ་འབྲས་བུའི་ནུས་པ་
བདུན་དུ་གྱུར་ཏེ། སླ་རྟུལ་ བསིལ་ མཉེན་བཞི་ཡིས་མཁྲིས་པ་སེལ་ཏེ། ཡང་
རྩུབ་གཡོ་བ་གསུམ་གྱིས་རླུང་སྐྱེད། བད་ཀན་ལ་ཡང་རྩུབ་གཡོ་བ་གསུམ་ཕན་
ཡང་། བསིལ་བས་བད་ཀན་སྐྱེད་པར་བྱེད་པས། ཁ་བ་དེས་མཁྲིས་པ་སེལ།
བད་ཀན་སྐྱེད་པར་བྱེད་པས་རྐྱང་བའི་རོ་ཡིན་ནོ།། ནུས་པ་བདུན་བྱུང་ཡང་།
མཁྲིས་པ་སེལ་བ་བཞི་ལས་མ་བྱུང་སྟེ། འོན་ཀྱང་གྲང་བསིལ་གཉིས་ཀའི་ནུས་
པ་ཡོད་པས། སྐྱ་སྣུམ་མགོ་མ་སྙོམས་ཀྱང་། ཆུའི་ནུས་པ་དེ་བསིལ་བའི་ཕྱིར།
རླུང་གི་སྐྱ་བ་ཡོད་པས་སྐྱ་བཅས་ཙམ་ཅིག་བྱུང་དུ་རུང་ཡང་། མཁྲིས་པ་སེལ་
བའི་ནུས་པ་དྲུག རོ་ཁ་བ་ལས་བྱུང་བ་ཡིན། ཞུ་རྗེས་ཀྱང་ཁ་བར་ཞུའོ། རོ་
ཚ་བ་དེ་མེ་རླུང་གཉིས་ལས་བྱུང་བ་ཡིན་པས། མེ་ལ་ནུས་པ་བདུན། རླུང་ལ་
དྲུག་སྟེ་བཅུ་གསུམ་ཡོད་པས། མེ་རླུང་གཉིས་ཀ་ལ་ཡང་བ་ནང་འཕྲད་ཡོད་པ་
དང༌། རྩུབ་པ་ནང་འཕྲད་པས་ནུས་པ་བཞི་བྱུང་བ་དེ་གཉིས་སུ་གྱུར། མེའི་ཚ་
བ་རླུང་གི་གྲང་གཡོའི་ནུས་པས། ཤིན་ཏུ་ཚ་སྟེ་གྲང་བའི་ནུས་པ་གཏོ ར། སྐམ་
པ་ནང་འཕྲད་ཤིན་ཏུ་སྐུམ་ཏེ་འཁྲུ་མི་སྲིད། མེའི་དྲུག་པ་སྣུམ་པ་དང་། རླུང་གི་
སྐུ་བ་འཐབ་པས། སྣུམ་པ་དོར་ཏེ། སྐུ་བ་སྟོབས་ཆེ། གཡོ་བ་ནང་འཕྲད་ཤིན་
ཏུ་གཡོ། མེ་ ལ་ ལྷག་ པར་ རྣོ་ བ་ འབྱུང་ བས༑ རྒྱུའི་ ནུས་ པ་ བཅུ་ གསུམ་ ལ།
འབྲས་བུའི་ནུས་པ་བདུན་དུ་འགྱུར་སྟེ། ཡང་རྩུབ་ཚ་རྣོ་སྤྱི་གཡོ་དྲུག་དང་ལྡན་
པས། བད་ཀན་གྱི་གཉེན་པོར་ཆེ་ལ། ཚ་བའི་དྲོད་ཀྱིས་གྲང་བ་སེལ་ནུས། ཧ་
ཅང་དྲགས་ན་རྩུབ་གཡོ་བས། རླུང་ལ་གནོད། སྐམ་པས་མཁྲིས་པའི་གཉེན་པོ་
བྱེད་ཀྱང་། ཚ་ལ་རྣོ་བས་མཁྲིས་པ་སྐྱེད་པར་བྱེད་པས། བད་ཀན་སེལ༔ རླུང་



༄༅འབུམ་ནག་
159
མཁྲིས་སྐྱེད་པས་རྐྱང་བའི་རོ་ཡིན་ནོ།། ཞུ་རྗེས་ཁ་བར་ཞུའོ། རོ་བསྐ་བ་དེ།
ས་དང་རླུང་ལས་ གྱུར་ པ་ ཡིན། ས་ལ་ནུས་པ་དྲུག་དང་། རླུང་ ལ་དྲུག་ སྟེ།
རྒྱུའི་ནུས་པ་བཅུ་གཉིས་ཡོད་པ་ལ། སའི་ལྕི་སྣུམ་གཉིས་དང༌། རླུང་གི་ཡང་སྐྱ་
གཉིས། དང་པོ་དང་ལྔ་པ་མཉམ་པས། ནུས་པ་མེད་དོ།། སའི་བཞི་པ་འཇམ་
པ་དང༌། རླུང་གི་གཉིས་པ་རྩུབ་པ་གཉིས། རྩུབ་པ་སྟོབས་ཆེ། རླུང་གི་བཞི་པ་
གཡོ་བས༑ སའི་ གཉིས་ པ་ བརྟན་ པ་ སྟོབས་ཆེ། སྐམ་པ་ ཐ་མ་གཉིས་ནང་
འཕྲད་དེ། རླུང་ལས་གྲང་བ་ལྷག ས་ལས་རྟུལ་བ་ལྷག་སྟེ། རྒྱུའི་ནུས་པ་བཅུ་
གཉིས་ལ། འབྲས་བུའི་ནུས་པ་ལྔ་འགྱུར་ཏེ། གྲང་བརྟུལ་སྐམ་གསུམ་མཁྲིས་པ་
སེལ། རྩུབ་པས་བད་ཀན་སེལ་ལ། གྲང་རྩུབ་གཉིས་ཀྱིས་རླུང་སྐྱེད་ལ། བད་
མཁྲིས་སེལ། རླུང་སྐྱེད་པ་ལྡན་པའི་རོ་ཡིན་ནོ།། རྩུབ་པས་ཀྱང་། གྲང་བརྟན་
གཉིས་བད་ཀན་ལ་གནོད་པའི་ཕྱིར་རོ།། བོད་དུ་བསྐ་བས་བད་ཀན་སེལ་བ་
ཉུང་། ཞུ་རྗེས་ཀྱང་ཁ་བར་ཞུའོ། དེ་རྣམས་ནི་རོའི་ལས་བྱེད་པའི་སྨན། ནུས་
པ་ཞུ་རྗེས་གཉིས། རོའི་རྗེས་སུ་འབྲང་བའི་བཤད་པའོ།།
ཞུ་རྗེས་དང་ནུས་པའི་ལས་བྱེད་པའི་སྨན་རྣམས་ནི། རོ་དྲུག་གང་ཡིན་
ཡང་རུང་སྟེ། རླུང་སེལ་བའི་སྨན་རྣམས། ས་ཆུ་མེ་གསུམ་གྱིས་བསྐྱེད་པ་སྟེ།
སྣུམ་འཇམ་ལྕི་བརྟན་དྲོ་བ་ལྔ་འབྱུང་ངོ༌།། མཁྲིས་པ་སེལ་བར་བྱེད་པའི་སྨན་
རྣམས་ནི། ས་ཆུ་རླུང་གསུམ་གྱིས་བསྐྱེད་པ་སྟེ། གྲང་རྟུལ་བསིལ་མཉེན་སླ་
སྐམ་དྲུག་འབྱུང་ངོ་།། བད་ཀན་སེལ་བར་བྱེད་པའི་སྨན་རྣམས་ནི། མེ་རླུང་
གཉིས་ཀྱིས་བསྐྱེད་དེ། ཚ་ཡང་རྣོ་རྩུབ་གཡོ་སྐྱ་དྲུག་འབྱུང་ངོ༌། དེ་མངར་བ་
བསྐ་བ་གསུམ་བད་ཀན་ལ་མི་གནོད་ན་ཚ་བར་ཞུའོ།། ཚ་སྐྱུར་བསྐ་བ་གསུམ།
བད་ཀན་ལ་མི་ཕན་ན། ཞུ་རྗེས་མངར་བར་ཞུའོ། མངར་སྐྱུར་ལན་ཚྭ་གསུམ་
རླུང་ལ་མི་ཕན་ཁ་བར་ཞུའོ།། ཁ་བསྐུ་ཚ་གསུམ་རླུང་ལ་མི་གནོད་ན་ཞུ་རྗེས་ལན་
ཚུར་ཞུའོ།། ཁ་མངར་བསྐུ་བས་མཁྲིས་པ་ལ་མི་ཕན་ན་ཞུ་རྗེས་ཚ་བར་ཞུའོ།
ཚ་སྐྱུར་ལན་ཚྭས་མཁྲིས་པ་ལ་མི་གནོད་ན། བསྐ་བར་ཞུའོ།། དེ་ཅིའི་ཕྱིར་ཞེ་ན།



160
༄༅ཎའབུམ་ནག་འབུམ་ཆུང་།
-
-------
ཕན་གནོད་ནུས་པ་རྣམས་ཀྱི་ཞུ་རྗེས་ནི། མངར་སྐྱུར་ཁ་གསུམ་དུ་འདུས་པའི་
ཕྱིར་ཏེ། བད་ཀན་ལ་མི་གནོད་པ་ཚ་བར་ཞུ་བའོ།། རླུང་ལ་མི་གནོད་ན་ལན་
ཚ་བར་ཞུ་བ་ནི༔ མཁྲིས་པར་མི་གནོད་པ་ཡང་ཁ་བར་ཞུ་བར་རིགས་སོ་སྙམ་ན།
ཚ་བ་ཁ་བར་ཞུ་བ་དེ། རོའི་ལས་བྱེད་པས། དེ་དང་མཐུན་པར་འགྱུར་བ་མི་
སྲིད་དོ།།
ནུས་པ་ཆེ་ཆུང་གི་ཁྱད་པར་ནི། མངར་སྐྱུར་ལན་ཚྭ་རྣམས་གསུམ་རིམ་
བཞིན་ལྕི།། དེ་བཞིན་མངར་སྐྱུར་ལན་ཚྭ་སྣུམ་པ་ཡིན།། བསྐ་མངར་ཁ་བསིལ་
ཁ་བསྐ་མངར་བ་བརྟུལ།། སྐྱུར་ཚ་ཁ་བ་རྣམས་གསུམ་ཡང་ལ་རྩུབ། སྒྱུར་དང་
ལན་ཚྭ་ཚ་གསུམ་ཚ་ལ་རྣོ།། ཞེས་པས་བསྟན་ཏེ། ཡོན་ཏན་བཅུ་བདུན་གྱི་ནང་
ནས་ནུས་མཐུ་བརྒྱུད་དུ་བྱུང་བས། ནུས་པ་མཐུ་བརྒྱད་པོ་ལ། ཆེ་ཆུང་ཡོད་
དམ་མེད་ཅེ་ན། ཡོད་པར་སྟོན་ཏེ། དེ་ཡང་ལྕི་སྣུམ་གཉིས། རོ་མངར་སྐྱུར་
ལན་ཚྭ་གསུམ་ཡིན་པས། སྐྱུར་བ་མེ་ས་གཉིས་ལས་འབྱུང་བ་ལས། མེ་ལ་ལྕི་བ་
མེད་ཀྱང་། ས་ལ་ལྕི་བ་ཡོད་པས། སྒྱུར་བ་ལ་ནུས་པ་ལྕི་བ་ཡོད་དོ།། དེ་བས་
ལན་ཚྭ་བ་ལྕི་སྟེ། ལན་ཚྭ་མེ་ཆུ་གཉིས་ལས་གྱུར་པས་ན༔ མེ་ལ་ལྕི་བ་མེད་ཀྱང་།
ཆུ་ལ་ལྕི་བ་ཡོད་པས་ སྐྱུར་བ་དང་མཉམ་ཡང་། དེའི་སྟེང་དུ་རྫས་ཀྱི་ངོ་བོ་ལྕི་
བར་གནས་པ་ཡོད་པས། སྐྱུར་བ་བས་ལན་ཚུ་ལྕི་བའོ། ལན་ཚྭ་བས་མངར་བ་
ལྕི་སྟེ། མངར་བ་ས་ཆུ་གཉིས་ལས་འབྱུང་བས། ས་ཆུ་གཉིས་ཀ་ལ་ལྕེ་ཡོད་པས།
ལྕི་བ་གཉིས་སྡེབས་པས་ཤིན་ཏུ་ལྕི་བ་ཡིན་ནོ།། འོ་ན་གཞུང་ལས། ལན་ཚྭ་ཤིན་
ཏུ་ལྕི་བར་བཤད་པ་དང་འགལ་ལོ་ཞེ་ན། རླུང་ལ་མཚན་ཉིད་གྲང་བ་དང་།
ཡང་བ་ཡོད་པ་དེ་འཛམ་པར་བྱེད་པ་ལ། མང་ར་བ་བས་ལན་ཚྭ་ནུས་པ་ཆེ་སྟེ།
དེ་ཅིའི་ཕྱིར་ཞེ་ན། མངར་བ་ལ་ལྕི་ཡང་བསིལ་བ་ཡོད་པས། སྲུང་བ་འཇོམས་
མི་ནུས། ལན་ཚྭ་ལྕི་ལ་དྲོ་བས། སྲུང་བ་དང་ཡང་བ་གཉིས་ཀ་འཇོམས་པས།
དེ་ལ་དགོངས་ནས་མངར་བ་བས་ལན་ཚྭ་ལྕི་བར་བཤད་པའོ།། མངར་སྐྱུར་
ལན་ཚྭ་གསུམ་པོ་དེ། རྒྱུ་བ་བྱུང་བ་གཉིས་གཉིས་ཡོད་པའི་རྒྱུ་དྲུག་ཀ་ལ་སྣུམ་པ་



༄༅།འབུམ་ནག་
i61
ཡོད། མངར་སྐྱུར་ལན་ཚྭ་གསུམ་ཀ་ལ་སྣུམ་པ་གཉིས་གཉིས་གཅིག་ཏུ་དྲིལ་བས་
མཉམ་པ་ལ། སྣུམ་མི་སྣུམ་ཁྱད་པར་ཅིས་འབྱེད་སྙམ་ན། མངར་བ་བས་སྐྱུར་
བ་དྲོ། སྐྱུར་བ་བས་ལན་ཚུ་དྲོ་བས་ཅི་ཙམ་དྲོ་བ་དེས་སྣུམ་པའི་ནུས་པ་ཐོན་ཏེ།
རླུང་གི་ གཉེན་ པོར་ གྱུར་བ་ལ་ དགོངས་ པའོ།། མཁྲིས་ པ་ སེལ་ བའི་ ནུས་ པ་
བསིལ་རྟུལ་གཉིས་རོ་མངར་ཁ་བསྐ་བ་གསུམ་ཡིན་པས། བསྐ་བ་ས་རླུང་ལས་
གྱུར་པས་ནུས་པ་གྲང་བ་ཙམ་ཡོད། དེ་བས་མངར་བ་བསིལ་ཏེ། ས་ཆུ་ལས་
གྱུར་པས་ཆུ་ལ་བསིལ་བ་ཡོད། དེ་བས་ཀྱང་ཁ་བ་བསིལ་ཏེ། ཆུ་རླུང་ལས་གྱུར་
པས་རླུང་གི་གྲང་བ་དང་ཆུའི་བསིལ་བ་གཉིས་གཅིག་ཏུ་དྲིལ་བས་ཤིན་ཏུ་བསིལ་
བའོ། རོ་བསྐ་བ་ས་རླུང་གཉིས་ལས་བྱུང་བས་ས་ལ་རྟུལ་བ་ཡོད་ཀྱང་། ཆུ་ལ་
མེད་པས་རྟུལ་བ་ཡོད་ཙམ་མོ། དེ་ལས་ཁ་བ་རྟུལ་ཏེ་ཆུ་རླུང་ལས་བྱུང་བས་རླུང་
ལ་རྟུལ་མེད་དེ། ཆུ་ལ་རྟུལ་ཡོད་དེ། འོ་ན་རྟུལ་བ་རེ་རེ་མཉམ་པར་འདུག་པས་
ཁྱད་པར་ཅི་འབྱེད་སྙམ་ན། བསྐ་བ་བས་ཁ་བ་བསིལ་ཆེ་སྟེ། བསིལ་བ་ཆེ་བ་
ཙམ་གྱིས། རྟུལ་བའི་ནུས་པ་ཆེར་ཐོན་ཏེ། མཁྲིས་པ་འདུལ་བ་མི་འདུལ་བར་
བྱེད་ཅིང་ལས་མྱུར་དུ་བྱེད་དུ་མི་སྟེར་བའོ། མངར་བ་དེ་ས་ཆུ་གཉིས་ལས་བྱུང་
བས་ས་ཆུ་གཉིས་ཀ་ལ་རྟུལ་བ་རེ་རེ་ཡོད་པས། དེ་གཅིག་ཏུ་དྲིལ་བས་ཤིན་ཏུ་
རྟུལ་བའོ།། རྟུལ་བའི་ནུས་པ་བསིལ་བས་སྐྱེད་ན་མངར་བ་བས་ཁ་བ་རྟུལ་བར་
རིགས་སོ་སྙམ་ན། མངར་བ་ལ་རྟུལ་བ་གཉིས་ཡོད་དེའི་སྟེང་དུ་ཡང་བསིལ་བ་
ཡོད་པས། བསིལ་བ་ཁ་བ་བསིལ་ཡང་། རྟུལ་བ་མངར་བ་རྟུལ་བ་ཡིན་ནོ།།
འོ་ན་ གཞུང་ནས་ ཁ་ བ་བས་བསྐ་བ་རྟུལ་བར་བཤད་འདུག་པ་སྙམ་ན། དེ་
འཁྲུག་པ་ཡིན་པས་བསྐ་བ་ཁ་བ་མངར་བ་རྟུལ། ཅེས་སྡེབས་པར་བྱའོ།། བད་
ཀན་སེལ་ བའི་ ནུས་པ་ཡང་རྩུབ་ཚ་རྣོ་བཞི། རོ་ཚ་སྐྱུར་བསྐ་ གསུམ་ཡིན་ལ་
གཞུང་ནས་སྐྱུར་ཚ་ཁ་བ་རིམ་པས་ཡང་ལ་རྩུབ་པར་བཤད་འདུག་པས། ཁོ་
དང་བསྐ་བ་ནོར་རམ་སྙམ་ན་མ་ནོར། ད་རེས་ཡང་རྩུབ་ཀྱི་དབང་དུ་བྱས་ན།
ཁ་བ་དེ་ཤིན་ཏུ་ཡང་ལ་རྩུབ་པའི་ཕྱིར་སྨོས་པ་དེ། ཁ་བ་ཆུ་རླུང་ལས་བྱུང་བ་



162
ཀླུ་འབུམ་ནག་འབུམ་ཆུང་།
ir
ir
ir
ཡིན་པས་ཆུ་ལ་འཇམ་ལྕི་གཉིས་ཡང་བ་དེ། རླུང་ལ་ཡང་རྩུབ་གཉིས་ཡོད་པས་
སྟོབས་འཕྲོགས་ནས་གྲང་བསིལ་གཡོ་གཉིས་ཡོད་པ་དེ། ཡང་རྩུབ་གཉིས་ཀྱི་
སྟོབས་སྐྱེད་ནས་ཤིན་ཏུ་རླུང་སྐྱེད་པའི་ཕྱིར་རླུང་གི་མཚན་ཉིད་དང་ཆོས་མཐུན་
པོས། ཡང་རྩུབ་པའོ། རྒྱ་གར་ནས། ཡུལ་ཚ་གདུང་མཁྲིས་པའི་ཡུལ་དུ་ངེས་
པས། ཁ་བའི་བསིལ་བ་བས། ཡང་རྩུབ་གཉིས་བད་ཀན་ ལ་ ཕན་པར་བྱེད་
པས། སྤྱིར་བད་ཀན་གྱི་དུས་ཀྱང་། ཁ་བ་བརྟན་པར་བྱེད་པའོ། རང་་བཞིན་
གྱི་དབང་དུ་བྱས་ན། བསྐ་བ་དེ་ས་རླུང་ལས་བྱུང་བས། ཡང་རྩུབ་གཉིས་ཡོད་
པ་དེས། རོ་བསྐ་བ་ཡང་ལ་རྩུབ་པས། བད་ཀན་ལ་ཕན་ནོ།། དེ་བས་སྐྱུར་བ་
ཡང་ལ་རྩུབ་པ་སྟེ། མེ་དང་ས་ལས་གྱུར་པས། སའི་འཇམ་པ་བས། མེའི་རྩུབ་
པ་སྟོབས་ཆེ་སྟེ། ནུས་པ་རྩུབ་པས། བད་ཀན་ལ་ཕན་ནོ། དེའི་སྟེང་དུ་སྐྱུར་
བ་ལ། རྣོ་ཚ་གཉིས་ཡོད་པའོ། དེས་རྩུབ་པའི་སྟོབས་སྐྱེད་པའོ༎ ཁ་བས་བས་
སྐྱུར་བ་རྩུབ་པ་ཡིན་ནོ།། སྐྱུར་བ་ལ་ཡང་བ་མེད་ པས། ལྕི་བར་བཤད་ཀྱང༌།
ཚ་རྣོ་རྩུབ་གསུམ་ཡོད་པ་ལས། འཇུ་སླ་བའི་ཕྱིར། བསྐུ་བས་སྐྱུར་བ་ཡང་བ་
ཡིན་ལ། དེའི་གྲོགས་ལན་ཚྭ་ཚ་བ་དང་བསྡེབས་པས། དེ་བས་ཀྱང་ཡང་སྟེ།
བད་ཀན་ལྕི་བ་སེལ་ནུས་པས། ཡང་བ་ཡིན་ཏེ། རང་གི་ངོ་བོ་ལ་ཡང་བ་མེད་
ཀྱང་། གྲོགས་ཀྱི་དབང་གིས་ཡང་བ་ཡིན་ཏེ། ཁུར་ཚ་ ཟླ་བོ་ལ་བགོས་ནས་
བསྐུར་བ་དང་འདྲའོ།། སྐྱུར་བ་བས་ཀྱང་ཚ་བ་ཡང་ལ་རྩུབ་པ་སྟེ། རྒྱུ་མེ་རླུང་
ལས་བྱུང་བ་ཡིན་པས། མེ་རླུང་གཉིས་ཀ་ལ། ཡང་རྩུབ་ གཉིས་ གཉིས་ཡོད་
པས། དེ་རེ་རེར་དྲིལ་བས། ཤིན་ཏུ་ཡང་ལ་རྩུབ་པས། དེ་ལ་ཚ་རྣོ་གཉིས་ཀྱི་
གྲོགས་ཀྱི་མཆོག་ ཏུ་ཡང་ལ་རྩུབ་པས། བད་ཀན་གྱི་གཉེན་པོར་ཆེ་བའོ། དེ་
བས་ན། མན་ངག་ཏུ་བྱས་པས། བསྐ་སྐྱུར་ཚ་གསུམ་རིམ་པས་ཡང་ལ་རྩུབ།།
ཅེས་སྐྱུར་བ་ནི། བད་ཀུན་གྱི་གཉེན་པོར་བཤད་དོ། གཞུང་ནས་སྐྱུར་བ་བས་
ཚ་བ་ཡང་ལ་རྩུབ་པར་བཤད་པ་ནི། བད་ཀན་ལ་དགོངས་པ་ལ། ཚ་བ་བས་
ཡང་ལ་རྩུབ་པར་བཤད་པ་ནི། རླུང་སྐྱེད་པ་ལ་དགོངས་པའོ།། སྐྱུར་དང་ལན་



༄༅འབུམ་ནག་
163
ཚ་ཚ་གསུམ་ཆ་ལ་རྣོ།། ཞེས་ པ་ ནི། བསྐ་བ་ བད་ ཀན་ གྱི་ སྨན་ དུ་ བཤད།
འདིར་བད་ཀན་གྱི་སྐབས་སུ། བསྐ་བ་མེད་པར་ལན་ཚུ་བ་འོང་བ་ཅི་ཡིན་སྙམ་
ན། འདི་ནི་བད་ཀན་སེལ་བའི་ནུས་པ། ཚ་རྣོའི་ཁྱད་པར་འདོད་པ་ཡིན་པས།
བསྐ་བ་ལ་ནུས་པ་ཚ་རྣོ་གཉིས་ཀ་མེད་པས། མ་སྨྱོས་སོ།། སྐྱུར་བ་ས་མེ་ལས་
བྱུང་བས། མེ་ལ་ཚ་རྣོ་གཉིས་ཀ་ཡོད་པའོ།། དེ་བས་ལན་ཚྭ་ཚ་ལ་རྣོ་བ་དེ། རྒྱུ་
ཆུ་དང་མེ་ལས་གྱུར་བས། མེ་ལས་རྣོ་བ་འབྱུང༌། མེ་ཆུ་གཉིས་ཀ་ལས་དྲོ་བ་
འབྱུང་བས། རྣོ་དྲོ་གཉིས་ཀ་ཡོད་པའོ།། འོ་ན་སྐྱུར་བ་ལ་ཚ་རྣོ་གཉིས་ཀ་འདུག་
པས། དྲོ་བས་ཚ་བ་སྟོབས་ཆེ་བ་ཡོད། རྣོ་བ་མཉམ་པར་འདུག་པ་ལ། ཁྱོད་
པར་རིས་འབྱེད་སྙམ་ན༑ སྐྱུར་བ་ལན་ཚྭ་གཉིས་ཀ་ལ། གཅོད་པའི་ནུས་པ་
ཡོད་མཉམ་དེ། འཇུ་བའི་ནུས་པ་སྐྱུར་བས། ལན་ཚྭ་ཆེ་བས། དེའི་ཕྱིར།
སྐྱུར་བ་བས་ལན་ཚྭ་ཚ་ལ་རྣོ་བ་དེས། བད་ཀན་གྱི་གྲང་བ་འཇུ་བར་བྱེད་པའོ།།
འོ་ན་རླུང་སེལ་བད་ཀན་ལ་གནོད་པར་བཤད་པ་དེ་འགལ་ལོ་ཟེར་ན། ཧ་ཅང་
དྲགས་ན་སྣུམ་ལ་ལྕི་བས་བད་ཀན་སྐྱེད་པ་ཙམ་ལ་དགོངས་པ་ཡིན་ནོ།། ལན་ཚྭ་
བས་ཀྱང་ཚ་བ་ཚ་ལ་རྣོ་བ་དེ། མེ་རླུང་ལས་གྱུར་བས། མེའི་ཚ་རྣོ་རླུང་གི་གྲུང་
གཡོས་བུས་ནས། བད་ཀན་བསིལ་རྟུལ་སེལ་བར་བྱེད་པའི་མཆོག་ཡིན་ནོ། །
རོ་ནུས་ཞུ་རྗེས་ཀྱི་མཐུན་སྡེབས་བསྟན་པ་ནི། རོ་སོགས་མ་བཅོས་གང་
ཡང་སྟོབས་ཅན་ཡིན། རོ་མཉམ་ནུས་པ་སོ་སོའི་རྟེན་སྟོབས་དང་།། གྱུར་པ་
སྦྱར་བའི་དབང་ལས་འབྱུང་འགྱུར་ཏེ། མི་མཐུན་འོག་མས་གོང་མ་ཟིལ་གྱིས་
གནོན། ཐམས་ཅད་མཐུན་ན་རོ་ཡིས་ལས་བྱེད་ལ།། རོ་བཞིན་མི་གནོད་ཞུ་
རྗེས་ལས་བྱེད་དེ།། རོ་ལས་གོ་ལྡོག་ནུས་པས་ལས་བྱེད་པས།། རོ་སྡེབས་ནུས་
སྡེབས་ཞུ་རྗེས་སྡེབས་ཏེ་སྦྱར།། ཞེས་པས་བསྟན་ཏེ། རོ་ནི། རོ་ཞུ་རྗེས་ནུས་པ་
གསུམ་མཐུན་ནས། མ་བཅོས་པའི་སྨན་ཡིན་པས། ནད་ཀྱི་སྟོབས་ཆེ་བའོ།།
རོ་གཅིག་ཏུ་མཉམ་པ་ལ། ནུས་པ་སོ་སོར་འབྱུང་བ་ནི། ཉ་དང་འོ་མ་གཉིས་རོ་
མངར་བ་མཉམ་ཡང་། ཉ་དྲོ་ལ་འོ་མ་བསིལ་བ་དང༌། ཀ་ར་བུ་རམ་གཉིས་རོ་



164
༄༅།འབུམ་ནག་འབུམ་ཆུང་།
མངར་བ་གཅིག་ཀྱང་། ཀ་ར་བསིལ་ལ་བུ་རམ་དྲོ་བ་ལྟ་བུའོ།། དེ་ལྟར་རོ་དྲུག་
གོ་ཀུན་མ་འབྱུང་བར་འདུག་པ་སྟེ། རྒྱུ་མཚན་ཅི་ལས་འབྱུང་ན་རྟེན་སྟོབས་
ལས་འབྱུང་བ་དང༌། གྱུར་བ་ལས་འབྱུང་བ་དང་། སྦྱར་བ་ལས་འབྱུང་བ་དང་
གསུམ་མོ།། རྟེན་སྟོབས་ལས་འབྱུང་བ་ནི། འབྱུང་བ་གཅིག་ ཤས་ཆེ་བ་དང་།
གཉིས་དང་གསུམ་དང་བཞི་ཤས་ཆེ་བ་དང༌། ལྔ་ཚོགས་པ་ཡོད་དེ། འབྱུང་བ་
ལྔ་ཆེ་ཆུང་གི་དབང་གིས། རེ་རེ་ལ་དྲུག་དྲུག་ཉི་ ཤུ་རྩ་དྲུག་འབྱུང་བ་དེ་ལས།
ནུས་པ་སོ་སོར་འབྱུང་བ་ནི། སོ་སོའི་རྟེན་གྱི་སྟོབས་ལས་འབྱུང་ངོ་།། གྱུར་བ་
ནི་སྒྲུང་ལྟ་བུ་དང༌། ཆང་ལྟ་བུ་དང་། སྐྱུར་པོ་དང༌། རུ་མ་དང་། ཞོ་ལྟ་བུ་དེ་
དང༌། དང་པོའི་རོ་ལས། ཕྱིས་གཞན་དུ་གྱུར་པ་ལ། ནུས་པ་སོ་སོར་འབྱིན་ཏེ།
ཆང་དེ་ཆུ་ལས་བྱས་ཀྱང་། ནུས་པ་དྲོད་དུ་འབྱུང་བ་དང་། རོ་ཁ་བར་བྱུང་
ཡང་ནུས་པ་ཚ་བར་འགྱུར་བ་ལྟ་བུའོ།། སྦྱར་བའི་དབང་ནི། ཐང་ཕྱེ་རིལ་བུ་ལ་
སོགས་པ། སྦྱོར་བའི་གྲོགས་ཀྱིས་ནུས་པ་སོ་སོར་སྟོན་པ་དེ། སེ་འབྲུའི་རིགས་
སོ་སོ་ལྟ་བུའོ།། རོ་ནུས་ཞུ་རྗེས་མི་མཐུན་ན། འོག་མས་གོང་མ་ཟིལ་གྱིས་གནོན་
ཏེ། ནུས་པ་དབང་ཆེ་བས། ནུས་པས་ཞུ་རྗེས་ཟིལ་གྱིས་གནོན་ཏེ། ཞུ་རྗེས་
ཀྱིས་རོ་ཟིལ་གྱིས་གནོན་སྟེ། རོའི་ནུས་པ་མི་ཐོན་ནོ། རོ་ཞུ་རྗེས་ནུས་པ་གསུམ་
མཐུན་ན། རོའི་ལས་བྱེད་པ་ཡིན་ཏེ། གཞུང་ན་རོ་དྲུག་ཞུ་རྗེས་གསུམ། ནུས་
པ་བརྒྱུད། ཡོན་ཏན་བཅུ་བདུན་དུ་བཤད་པ་དེ་ཉིད་ཡིན་ནོ།། དེ་རོ་རྐྱང་བ་
གསུམ་ལས། རླུང་སེལ་བད་མཁྲིས་ བསྐྱེད་པའི་རོ་ལན་ཚྭ་ཁ་རུ་ཚ་ལྟ་བུའོ།།
མཁྲིས་པ་སེལ་བད་རླུང་སྐྱེད་པའི་རོ་ཁ་བ་བོང་ང་དཀར་པོ་ལྟ་བུའོ།། བད་ཀན་
སེལ་རླུང་མཁྲིས་བསྐྱེད་པའི་རོ་ཚ་བ་ན་ལེ་ཤམ་ལྟ་བུའོ། རོ་ལྡན་པ་གསུམ་ལ།
མངར་བས་རླུང་མཁྲིས་སེལ། བད་ཀན་བསྐྱེད་པའི་འོ་མ་དང་རྒུན་འབྲུམ་ལྟ་
བུའོ།། སྐྱུར་བས་བད་རླུང་སེལ་མཁྲིས་པ་བསྐྱེད་པ་སེ་འབྲུ་དང་ཆང་སྐྱུར་ལྟ་ ་
བུའོ།། བསྐ་བས་བད་མཁྲིས་སེལ། རླུང་སྐྱེད་པ་སྲན་མ་དང་བ་རུ་ར་ལྟ་བུའོ།།
དེ་བཞིན་སོང་ན་གནོད་པར་རིགས་པ་ལ། མི་གནོད་པ་རྣམས་ཞུ་རྗེས་ཀྱི་ལས་



༄༅འབུམ་ནག་
165
ir
io
ir
ir
བྱེད་པ་སྟེ། མངར་བས་བད་ཀན་མི་གནོད་པ། སྐམ་སའི་ཤ་ལྟ་བུའོ།། སྐྱུར་
བས་མཁྲིས་པ་ལ་མི་གནོད་པ། བལ་བོའི་སེ་འབྲུ་དང་བསེ་ཡབ་ལྟ་བུའོ། ལན་
ཚས་བད་མཁྲིས་ལ་མི་གནོད་པ། རྒྱམ་ཚ་དང་ལྕེ་མྱང་ཚ་ལྟ་བུའོ།། ཁ་བས་བད་
རླུང་ལ་མི་གནོད་པ་མ་ནུ་དང་རུ་རྟ་ལྟ་བུའོ།། ཚ་བས་རླུང་མཁྲིས་ལ་མི་གནོད་
པ། སྒོག་སྐྱ་དང་པི་པི་ལིང་ལྟ་བུའོ།། བསྐ་བས་བད་རླུང་ལ་མི་གནོད་པ། ཨ་
རུ་ར་ལྟ་བུའོ།། གཞན་རོ་གཞན་དུ་སོང་ནས་ཕན་པར་རིགས་པ་ལ། མི་ཕན་པ་
རྣམས་ཀྱང་ཞུ་རྗེས་ཀྱི་ལས་བྱེད་པ་སྟེ། མངར་བས་མཁྲིས་པ་ལ་མི་ཕན་པ་བུ་
རམ་ལྟ་བུའོ།། མངར་བས་རླུང་ལ་མི་ཕན་ཕག་ ཤ་ལྟ་བུའོ།། སྐྱུར་བས་རླུང་ལ་
མི་ཕན་པ་སྟར་བུ་ལྟ་བུའོ།། སྐྱུར་བས་བད་ཀན་ལ་མི་ཕན་པ་ཆང་ལྷག་ཁྱར་ལྟ་
བུའོ།། ལན་ཚྭས་རླུང་ལ་མི་ཕན་པ་ཟེ་ཚ་ལྟ་བུའོ།། ཁ་བ་མཁྲིས་པ་ལ་མི་ཕན་བྱ་
བོ་ལྟ་བུའོ།། ཚ་བ་བད་ཀན་མི་ཕན་པ་སྒོག་པ་ལྟ་བུའོ།། བསྐ་བ་མཁྲིས་པ་ལ་མི་
ཕན་པ་ཙན་དན་སྨུག་པོ་ལྟ་བུའོ། རོ་ལས་གོ་ལོག་སྟེ་ནུས་ པས་ ལས་བྱེད་པ་
རྣམས་ནི་རོ་གཞུང་ནས་བཤད་པར་ཕན་པར་རིགས་ལ་གནོད། གནོད་པར་
རིགས་ལ་ ཕན་ པ་ སྟེ། མངར་ བས་ རླུང་ ལ་ གནོད་ པ་ ཤིང༌ མངར་ ལྟ་ བུའོ།།
མཁྲིས་པ་གནོད་པ་བུ་རམ་ལྟ་བུའོ། མངར་བས་བད་ཀན་ལ་མི་གནོད་པ། ཉ་
ཤ་རྒོད་ཤ་སྦྲང་རྩི་ལྟ་བུའོ།། སྐྱུར་བས་མཁྲིས་པ་ལ་ཕན་རླུང་ལ་གནོད་ལ་སྐྱུ་རུ་
ར་ལྟ་བུའོ།། བད་ཀན་ལ་གནོད་པ་ཆང་སྐྱུར་མོ་ལྟ་བུའོ།། ལན་ཚས་རླུང་ལ་མི་
གནོད་པ་ཁ་རུ་ཚ་དང་རྒྱམ་ཚ་ལྟ་བུའོ། མཁྲིས་པ་ལ་ཕན་པ་ཚ་ལ་བུལ་ཏོག་ལྟ་
བུའོ།། ཁ་བ་རླུང་ལ་ཕན་པ་སླེ་ཏྲེས་དང་རུ་རྟ་ལྟ་བུའོ། མཁྲིས་པ་གནོད་བད་
ཀན་ལ་ཕན་པ་ཆང་ཁ་མོ་དང་ཀ་རཉྫ་ལྟ་བུའོ། ཚ་བས་རླུང་མཁྲིས་ལ་ཕན།
བད་ཀན་ལ་གནོད་པ་དོ་བ་དང་སྒོག་སྐྱ་ལྟ་བུའོ།། བསྐ་བ་བད་ཀན་ལ་གནོད་པ་
ཨུཏྤལ་ལྟ་བུ། གཞན་རོ་ཕག་ ཤ་ ལྟ་བུ་ཞིག མཁྲིས་པ་ལ་རོའི་ལས་བྱེད་དེ།
རླུང་ལ་ཞུ་རྗེས་ཀྱི་ལས་བྱེད་དེ། ཕན་གནོད་མེད། བད་ཀན་ལ་ནུས་པས་ལས་
བྱེད་པས་ཕན་པ་སྟེ། དེ་ལྟ་བུ་ཡང་རེ་རེ་ཀུན་ལ་ཡོད་པར་ཤེས་པ་བྱའོ།། དེ་



166
166
འབུམ་ནག་འབུམ་ཆུང་།
ལྟར་ཤེས་པར་བྱས་ནས་རོའི་ལས་བྱེད་པའི་སྨན་རྣམས། རོ་སྦྱོར་ལྟར་སྡེབས་ཏེ་
སྦྱར་བས་ཆོག་པས། ཞུ་རྗེས་དང་ནུས་པ་སྡེབ་མི་དགོས། །
ཞུ་རྗེས་ཀྱི་ལས་བྱེད་པ་རྣམས་ནི། ལྡན་འདུས་ཀྱི་ནད་བྱུང་བའི་དུས།
གཅིག་ལ་མི་གནོད་གཅིག་ལ་ཕན་དགོས་པའི་དུས་སུ། ཞུ་རྗེས་སྡེབས་ལ་སྦྱོར་
ཏེ། དཔེར་ན་ཚ་བ་བཅོས་དུས་སུ། བད་ཀན་སྐྱེད་ན། པི་པི་ལིང་དང་རྒྱམ་ཚ་
སྡེབས་པས། ཚ་བར་མི་གནོད་པར་བད་ཀན་ལ་ཕན་པའོ།། ཚ་བ་མ་ཆོག་པར་
རླུང་བསྐྱེད་ན། སྲེ་ལོང་བ་དང་སྒོག་སྐྱ་བཏང་བས་ཚ་བ་ལ་མི་གནོད་པར་རླུང་
སེལ་་བ་ལྟ་བུར་སྦྱོར། །
ནུས་པས་ལས་བྱེད་པ་རྣམས་ནི། ནུས་པ་བསྟན་པ་ནི། སྲོག་ཆགས་ལས་
བྱུངརྭ་དང་རུས་པ་དང་།། ཤ་ཁྲག་མཁྲིས་ཚིལ་ཀླད་པ་པགས་སེན་སྤུ།། ཆུ་
བྲུན་སྦུབ་རིལ་ལུས་དང་བཅུ་གསུམ་འབྱུང་།། ཞེས་ པས། རྭའི་ སྨན་དང་།
རུས་པའི་སྨན་དང་། ཤ་དང་ཁྲག་དང༌། མཁྲིས་པ་དང་ཚིལ། ཀླད་པ་དང་
པགས་པ་དང་སེན་མོ་དང་སྤུ་དང༌། ཆུ་སྨན་དང་ཐུན་དང་སྒྲུབ་རིལ་གྱི་སྨན་
དང་བཅུ་གསུམ་མོ།།
ནུས་པ་རྒྱས་པར་བཤད་པ་ནི། དེ་དག་གང་ལ་གང་ཕན་ནུས་པ་བསྟན།
བསེརུས་བྱང་ཁོག་རྣག་ཁྲག་ཆུ་སེར་སྐེམ།། ཞེས་པས། གཉན་གྱི་རྭས་རིམས་
ནད་སེལ་བར་བྱེད།། ཅེས་ པ་དེ་རྣམས་རྭའི་ སྡེའོ།། མིའི་དུར་ ཐོད་ ཆུ་ སེར་
སྐྱེམས།། ཞེས་པས་བསྟན་ཏེ། བཤུལ་ཆགས་རུས་པས་ཆུ་སེར་རུས་ཞེན་སེལ།།
ཞེས་པ་དེ་རྣམས་རུས་པའི་སྡེའོ།། མི་ཤས་འབྲས་རླུང་དུག་སེལ་གཉན་ནད་
སྦྱོང་། ཞེས་པ་ནས། ངུར་པའི་ཤ་ཡིས་ཉ་ལྷོག་སེལ།། ཞེས་པ་དེ་རྣམས་ཤའི་
སྡེའོ།། ཤ་བའི་ཁྲག་གིས་སྲིན་སེལ་མངལ་ཁྲག་གཅོད།། ཅེས་པ་ནས། བྱའི་ཟེ་
ཁྲག་ཤ་གསོ་ལྷ་བ་འཛིན། མངལ་ཁྲག་རྩ་སྡོམ་ཤའུ་སྐྱེད་པར་བྱེད།། ཅེས་པ་
རྣམས་ཁྲག་གི་སྡེའོ།། མཁྲིས་པས་ནད་རྣམས་ཐམས་ཅད་རྩ་ཁ་སྡོམ།། རུལ་
གཅོད་ཤ་གསོ་དུག་སེལ་མིག་ལ་ཕན།། ཞེས་པ་རྣམས་མཁྲིས་པའི་སྡེའོ།། སྦྲུལ་



༄༅་འབུམ་ནག
167
གྱི་ཚིལ་བུས་མདེའུ་འབྱིན་ཞེས་པ་ནས། མི་ཚིལ་རླུང་འཇོམས་ཤུ་ཐོར་སེལ།།
ཞེས་པ་ཚིལ་གྱི་སྡེའོ།། ར་ཀླད་ཆུ་རྒྱུས་ཆད་པ་གསོ།། ཞེས་པ་ནས། མི་ཀླད་
སྐྲངས་འཛོམས་ཆུ་སེར་འཇིག། ཅེས་པ་རྣམས་ཀླད་པའི་སྡེའོ།། སྦྲུལ་ལྤགས་ཤ་
བཀྲ་གླང་ཤུ་སེལ།། ཞེས་པ་ནས། བྱི་བའི་པགས་པས་རྣག་སྣ་འདྲེན།། ཞེས་པ་
རྣམས་པགས་པའི་སྡེའོ།། ཆུ་སྲིན་སྡེར་མོས་ཞེས་པ་ནས་རྟ་ཡི་རྨིག་པས་སྐྲུན་
ནད་བཤིག ཅེས་པ་རྣམས་སེན་མོའི་སྡེའོ།། རྨ་བྱའི་མདོངས་ཀྱིས་ཞེས་པ་
ནས་ར་ཐུག་རྨོངས་སྤུས་ལྷོག་པ་འཇོམས།། ཞེས་པའི་བར་སྤུའི་སྡེའོ།། མི་ཆུས་
གཉན་དང་སྲིན་སེལ་རིམས་ནད་བསྲུངས་ཞེས་པ་ནས་བ་ཆུས་ཆུ་སེར་ཚད་རྙིང་
སྦྱོང་ཞེས་པའི་བར་ཆུའི་སྡེའོ། རྒོད་ཐུན་དྲོད་སྐྱེད་ཅེས་པ་ནས། ཕུག་རོན་
བྲུན་གྱིས་སྐྲངས་པ་རྣག་ཏུ་འགུགས།། ཞེས་པ་རྣམས་བྲུན་གྱི་སྡེའོ། བྱང་པས་
རྩ་ཡི་ནད་རྣམས་སྦྱོང་བར་བྱེད། ཅེས་པ་ནས་རྨིགས་པས་སྲིན་ནད་དུག་ནད་
སེལ་བར་བྱེད།། ཅེས་པས་ལུས་བུབས་རིལ་གྱི་སྡེའོ།།
མཇུག་བསྡུ་བ་ལ་གཉིས། སྨན་རྟའི་ནུས་པ་བསྟན་པ་དང༌། གཅེས་པར་
གདམས་པའོ། སྨན་རྟ་ནི། སྨན་རྟ་བུ་རམ་གྲང་རླུང་སེལ་བའི་རྟ།། ཀ་ར་
ཁྲག་མཁྲིས་ཚད་པ་སེལ་བའི་རྟ། སྦྲང་རྩི་ཆུ་སེར་བད་ཀན་སེལ་བའི་རྟ།། ཞེས་
པ་རྣམས་སྨན་རྟའི་སྡེའོ།། དེ་དག་སོ་སོས་སྨན་གྱི་ནུས་པ་བསྟན། འདི་ལ་དྲང་
སྲོང་རྣམས་ཀྱིས་གཅེས་པར་ཟུངས།། ཞེས་གསུངས་སོ།།
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་
ངག་གི་རྒྱུད་ལས་སྨན་གྱི་ནུས་པ་བསྟན་པའི་ལེའུ་སྟེ་ཉི་ཤུ་པའོ།།
ལེའུ་ཉེར་གཅིག་པ། སྡེ་ཚན་དང་སྦྱར་ཐབས་བསྟན་པ།
,
སྨན་གྱི་སྦྱར་ཐབས་བསྟན་པ་ལ། དབབ་ གཞུང་མཚན་གསུམ། དེ་ལ་
སྙན་གསན་དབབ་པ་ནི། དེ་ནས་ཡང་དྲང་སྲོང་རིག་པའི་ཡེ་ཤེས་ཀྱིས་འདི་



168
༄༅།འབུམ་ནག་འབུམ་ཆུང་།
སྐད་ཅེས་གསུངས་སོ།། ཀྱེ་དྲང་སྲོང་ཆེན་པོ་ཉོན་ཅིག ཅེས་སྙན་གསན་དབབ་
ནས། གཞུང་བཤད་པ་ལ་མདོར་རྒྱུས་གཉིས། མདོར་བསྟན་པ་ནི། སྦྱར་
ཐབས་སྡེ་ཚན་རོ་སྦྱོར་ནུས་པར་སྦྱར།། ཞེས་པས་བསྟན་ཏེ། སྨན་སྡེ་ཚན་དུ་
སྦྱར་བ་དང་རོ་རུ་སྦྱར་བ། ནུས་པར་སྦྱར་པ་དང་གསུམ།།
དང་པོ་སྡེ་ཚན་དུ་སྦྱར་བ་ལ་བཅུ་བདུན་སྟེ། དང་པོ་ཚ་བ་སྤྱི་འཇོམས་ཀྱི་
སྡེ་ཚན་དང་། མཁྲིས་ཚད་སེལ་བའི་སྡེ་ཚན། ཁྲག་ཚད། རིམས་ཚད། དུག་
ཚད། གློ་ཚད། རྙིང་ཚད། བད་ཀན་གྲང་བ་སེལ་བ། བད་རླུང་སེལ་བ།
རླུང་སྨན། ཆུ་སེར་སེལ་པ། སྲིན་ནད་སེལ་བ། འཁྲུ་གཅོད། ཆུ་སྨན། སྐྱུག་
སྨན། བཤལ་སྨན་བཅས་བཅུ་བདུན་ནོ། དང་པོ་ཚ་བ་སྤྱི་འཇོམས་ཀྱི་སྡེ་ནི།
ནད་གང་སེལ་བ་སྨན་གྱི་སྡེ་བསྟན་པ།། ག་བུར་ཙན་དན་དཀར་པོ་གི་ཝཾ་དང་།།
ཞེས་པ་ནས་ཚ་བ་ཐུན་མོང་སྤྱིར་འཇོམས་སྨན་སྡེ་ཡིན།། ཅེས་པས་བར་བསྟན་
ཏེ། །
མཁྲིས་ཚད་སེལ་བའི་སྡེ་ནི། ཏིག་ཏ་གསེར་གྱི་མེ་ཏོག་ཅེས་པ་ནས། ཀྱི་
ལྕེ་སྐྱེར་པ་མཁྲིས་པ་སེལ་བའི་སྡེ། ཞེས་སོ།།
ཁྲག་ཚད་སེལ་བའི་སྡེ་ནི། ཙན་དན་དམར་པོ་ཞེས་པ་ནས། ཁྲག་ནད་
སེལ་བར་བྱེད་པའི་སྨན་སྡེ་ཡིན། ཞེས་སོ།
རིམས་ཚད་སེལ་བའི་སྡེ་ནི། གི་ཝཾ་ཞེས་པ་ནས། ཁྲག་རྐང་རིམས་ནད་
སེལ་བའི་སྨན་སྡེ་ཡིན། ཞེས་སོ། །
དུག་ཚད་སེལ་བའི་སྡེ་ནི། གླ་རྩི་བོང་ང་དཀར་སེར་དམར་པོ་གསུམ།།
ཞེས་པ་ནས། སེ་རྒོད་སྐྱེར་བའི་བར་ཤུན་དུག་སྨན་སྡེ།། ཞེས་སོ།།
གློ་སྨན་གྱི་སྡེ་ནི། ཅུ་གང་ཤིང་མངར་ཞེས་པ་ནས། སུག་འདྲ་ལ་སོགས་
གློ་སྨན་སྡེ་ཚན་ཡིན།། ཞེས་པས་བསྟན་ཏེ། ཨ་རུ་ར། ལུག་མུར། མཚལ་
རྣམས་འགྲོ་བའོ། །
རླུང་ཚད་སེལ་བའི་སྡེ་ནི། སླེ་ཏྲེས་ཀ ཎྜ་ཀ་རི་ཨ་ག་ཝར།། ཞེས་པ་ནས་



༄༅།འབུམ་ནག་
169
རླུང་དང་ཚད་པར་ལྡན་པའི་སྨན་སྡེ་ཡིན།། ཞེས་སོ།།
བད་ཀན་ཚ་བ་སེལ་བའི་སྨན་སྡེ་ནི། བསེ་ཡབ་མ་ནུ་ཞེས་པ་ནས། བད་
ཀན་ཚ་བ་སེལ་བའི་སྨན་སྡེ་ཡིན།། ཞེས་སོ།།
བད་རླུང་སེལ་ བའི་སྨན་སྡེ་ནི། ཙོང་སྒོག་བད་རླུང་སེལ་བའི་སྨན་སྡེ་
ཡིན།། ཞེས་སོ། །
བད་ཀན་སེལ་བའི་སྡེ་ནི། སེ་འབྲུ་ཕོ་བ་རིས་དང་པི་པི་ལིང་།། ཞེས་པ་
ནས། བད་ཀན་གྲང་བ་སེལ་བའི་སྨན་སྡེ་ཡིན།། ཞེས་སོ།།
རླུང་སྨན་གྱི་སྡེ་ནི། ཛཱ་ཏི་བུ་རམ་རུས་སྣ་རླུང་སྨན་སྡེ༎ ཞེས་སོ།། རླུང་
ནད་རྐྱང་བ་སེལ་བའི་སྨན་སྡེའོ།། རླུང་བད་ཀན་དང་ལྡན་པ་དང་། རླུང་ཚ་
བར་ལྡན་པ་གོང་དུ་བཤད་ཟིན་ཏོ། །
ཆུ་སེར་སེལ་བའི་སྨན་སྡེ་ནི། སྤོས་དཀར་ཞེས་པ་ནས། སེང་ལྡེང་སྐྱེར་
བ་ཆུ་སེར་སྨན་སྡེ་ཡིན།། ཞེས་སོ། །
སྲིན་སྨན་གྱི་སྡེ་ནི། གླ་རྩི་ཤིང་ཀུན་ཞེས་པ་ནས། དྭ་བ་གཡེར་མ་སྤུ་མ་
སྲིན་སྨན་སྡེ།། ཞེས་སོ།།
འཁྲུ་གཅོད་ཀྱི་སྡེ་ནི། ཀ་པེད་ཅེས་པ་ནས། བཙོད་དང་བྱ་རྐང་འཁྲུ་
གཅོད་སྨན་སྡེ་ཡིན། ཞེས་སོ།།
ཆུ་སྨན་གྱི་སྡེ་ནི། རྒྱ་ཚ་ཞེས་པ་ནས། ཉི་དགའ་ཆུའི་སྨན་སྡེ་ཞེས་སོ།
སྐྱུག་སྨན་གྱི་སྡེ་ནི། སོ་ཆ་ཞེས་པ་ནས། གཡའ་གྱི་ཉུང་དཀར་ལ་སོགས་
སྐྱུག་སྨན་སྡེ་ཞེས་སོ།།
བཤལ་སྨན་གྱི་སྡེ་ནི། ཨ་རུ་དན་ད་ཞེས་པ་ནས། འཁྲུ་བར་བྱེད་པའི་
སྨན་གྱི་སྡེ་ཚན་ཡིན།། ཞེས་སོ།། དེ་ལྟར་བཤད་པའི་སྡེ་ཚན་རྣམས། གང་
ཚོགས་སྦྱར་བས་ནད་རིགས་བཅུ་བདུན་འདི་དག་སེལ་བར་བྱེད་དོ།། ཞེས་སོ།།
གཉིས་པ་རོ་རུ་སྦྱར་བ་ལ་མདོར་རྒྱུས་མཇུག་གསུམ། མདོར་བསྟན་པ་ནི།
རོ་སྡེབས་སྦྱོར་བ་ལྔ་བཅུ་རྩ་བདུན་ཏེ།། ཞེས་པས་བསྟན་ཏེ། རྒྱས་པར་བཤད་



17)
༄༅gའབུམ་ནག་འབུམ་ཆུང་།
པ་ལ་གཉིས། རོ་རུ་སྦྱར་བ་དང་། གྲངས་གདབ་པའོ། སྦྱར་ཐབས་ལ་དུག་ཏེ།
རྐྱང་བར་སྦྱར་བ་དང་། གཉིས་པར་སྦྱར་བ་དང་། གསུམ་པར། བཞི་པར།
ལྔ་པར། དྲུག་པར་སྦྱར་བ་དང་དྲུག་གོ། །
དང་པོ་རྐྱང་བ་གཅིག་པུར་སྦྱར་བ་ནི། མང ར་བ་གཅིག་ པུར་སྦྱར་བ་
དང་། སྐྱུར་བ་གཅིག་པུར་སྦྱར་བ་དང༌། ལན་ཚྭ་གཅིག་པུར་སྦྱར་བ་དང་།
ཁ་བ་གཅིག་པུར་སྦྱར་བ་དང་། ཚ་བ་གཅིག་པུར་སྦྱར་བ་དང་། བསྐ་བ་གཅིག་
པུར་སྦྱར་བའོ།།
རོ་གཉིས་སུ་སྦྱར་བ་ནི། གཉིས་པར་སྦྱར་བ་ལ་མངར་ལྔ་སྦྱར་བ་བཞི།
ལན་ཚྭ་གསུམ་ལ་ཁ་གཉིས་ཚ་བ་གཅིག། ཅེས་པས། རོ་གཉིས་སུ་སྦྱར་བ་ལ། །
མངར་བ་ལ་སྦྱོར་བ་ལྔ། སྐྱུར་བ་ལ་སྦྱོར་བཞི་སྟེ་དགུའོ། ལན་ཚྭ་ལ་སྦྱོར་བ་
གསུམ་སྟེ་བཅུ་གཉིས། ཁ་བ་གཉིས་བཅུ་བཞི། ཚ་བ་ལ་གཅིག་སྟེ་བཅོ་ལྔ། དེ་
ལ་དང་པོ་མངར་བའི་སྦྱོར་བ་ལྔ་ནི། མངར་བ་དེ་སྐྱུར་བ་དང་། ལན་ཚྭ་བ་
དང་། ཁ་བ་དང་། ཚ་བ་དང་། བསྐ་བ་དང་ལྔ་པོ་རེ་རེར་སྦྱར་བས་ལྔ་འབྱུང་
ངོ་། དེ་ནས་མངར་བ་དེ་བཞག་ནས། སྐྱུར་བ་དེ་ལན་ཚྭ་དང་། ཁ་བ་དང་།
ཚ་བ་དང་། བསྐུ་བ་དང་བཞི་ལ་རེ་རེ་སྦྱར་བས་བཞི་འབྱུང་ངོ༌།། དེ་ནས་སྐྱུར་
པ་དེ་བཞག་ནས། ལན་ཚྭ་དེ་ཁ་ཚ་བསྐ་གསུམ་ལ་རེ་རེ་སྦྱར་བས་གསུམ་འབྱུང་
ངོ་། དེ་ནས་ལན་ཚྭ་བཞག་སྟེ། ཁ་བ་དེ་ཚ་བསྐ་གཉིས་སྦྱར་བས་གཉིས་འབྱུང་
ངོ་། དེ་ནས་ཁ་བ་དེ་བཞག་ནས། ཚ་བ་དེ་བསྐ་བ་དང་སྦྱར་བས་སྦྱོར་བ་
གཅིག་འབྱུང་ངོ༌།། དེ་ཕྱོགས་གཅིག་ཏུ་མཚོན་ནས། མངར་བ་དང་སྐྱུར་བ་
སྦྱར། མངར་བ་དང་ལན་ཚྭ་སྦྱར། མངར་བ་དང་ཁ་བ་སྦྱར། མངར་བ་དང་
ཚ་བ་སྦྱར། མངར་བ་དང་བསྐ་བ་སྦྱར་ཟེར་རོ།། སྐྱུར་བ་ཡང་། སྐྱུར་བ་དང་
ལན་ཚྭ་སྦྱར། སྐྱུར་བ་དང་ཁ་བ་སྦྱར། ཅེས་ཀུན་ལ་འགྲེས་སུ་སྦྱོར། །
རོ་གསུམ་དུ་སྦྱར་བ་ནི། གསུམ་དུ་སྦྱར་ལ་མངར་བཅུ་སྒྱུར་བ་དྲུག་སྟེ།
ལན་ཚྭ་གསུམ་ལ་ཁ་བ་གཅིག་པུ་ཉིད།། ཅེས་པས་བསྟན་ཏེ། རོ་གསུམ་དུ་སྦྱར་
R



༄༅།འབུམ་ནག་
171
བ་ལ། མངར་ བ་ལ་སྦྱར་བ་ བཅུ། སྐྱུར་བ་ལ་སྦྱོར་བ་དྲུག་ སྟེ་ བཅུ་དྲུག་གོ།
ལན་ཚྭ་བ་ལ་སྦྱོར་བ་གསུམ་སྟེ་བཅུ་དགུ! ཁ་བ་ལ་གཅིག་སྟེ་ཉི་ཤུ་འོ།། དེ་ལ་
དང་པོ་ མངར་བའི་སྦྱོར་བ་བཅུ་ནི། མངར་སྐྱུར་གཉིས་ ཀྱིས་ གཞི་བྱས་ལ།
ལན་ཚྭ་དང་། ཁ་བ་དང་། ཚ་བ་དང་། བསྐ་བ་དང་བཞི་ལ་རེ་རེ་སྒྱུར་སྟེ།
མངར་སྐྱུར་དང་ལན་ཚྭ་སྦྱར། མངར་སྐྱུར་དང་ཁ་བ་སྦྱར། མངར་སྐྱུར་དང་
ཚ་བ་སྦྱར། མངར་སྐྱུར་དང་བསྐུ་བ་སྦྱར། ཞེས་པ་ལ་སྦྱོར་བ་བཞིའོ༎ དེ་ནས་
སྐྱུར་བ་བཞག་ལ། མངར་བ་དང་ལན་ཚྭ་གཉིས་ཀྱིས་གཞི་བྱས་ནས། ཁ་ཚ་
བསྐུ་གསུམ་རེ་རེ་སྦྱར་ཏེ། མངར་དང་ལན་ཚྭ་ཁ་བར་སྦྱར། མངར་དང་ལན་
ཚྭ་ཚ་བར་སྦྱར། མངར་དང་ལན་ཚྭ་བསྐ་བར་སྦྱར། ཞེས་པ་ལ་སྦྱོར་བ་གསུམ་
སྟེ་བདུན་ནོ། དེ་ནས་སྐྱུར་བ་དང་ལན་ཚྭ་གཉིས་ཀ་བཞག་ནས། མངར་བ་
དང་ཁ་བས་གཞི་བྱས་ནས། ཚ་བ་དང་བསྐ་བ་རེ་རེ་སྦྱར་བས། སྦྱོར་བ་གཉིས་
ཏེ་དགུའོ།། དེ་ནས་སྒྱུར་བ་ལན་ཚྭ་ཁ་བ་གསུམ་བཞག་ནས། མངར་བ་དང་ཚ་
བ་གཉིས་བསྐ་བ་ལ་སྦྱོར་བ་གཅིག་སྟེ། བཅུ་པོ་དེ་མངོར་བས་གཙོ་བྱས་པའོ།།
དེ་ནས་མངར་པ་བཞུག་སྟེ། སྐྱུར་བ་དང་ལན་ཚྭ་གཉིས་ཀྱིས་གཞི་བྱས་ཏེ། ཁ་
ཚ་བསྐུ་གསུམ་ལ་རེ་རེ་སྦྱར་སྟེ། སྐྱུར་དང་ལན་ཚྭ་ཁ་བར་སྦྱར། སྐྱུར་དང་ལན་
ཚྭ་ཚ་བར་སྦྱར། སྐྱུར་དང་ལན་ཚྭ་བས་བར་སྦྱར། ཞེས་པ་ལ་སྦྱོར་བ་གསུམ་མོ།།
དེ་ནས་ལན་ཚྭ་བཞགུ་ལ། སྐྱུར་བ་དང་ཁ་བས་གཞི་བྱས་སྟེ། ཚ་བསྐ་གཉིས་ལ་
རེ་རེ་སྦྱར་བས། སྦྱོར་བ་གཉིས་ཏེ་ལྔའོ།། དེ་ནས་ལན་ཚྭ་ཁ་བ་གཉིས་བཞག་
ནས། སྐྱུར་ཚ་ཁ་བསྐ་བ་ལ་སྦྱོར་བ་གཅིག་སྟེ། སྐྱུར་བས་གཙོ་བྱས་པའི་སྦྱོར་བ་
དྲུག དེ་ནས་སྒྱུར་བ་བཞག་སྟེ། ལན་ཚྭ་དང་ཁ་བ་གཉིས་ཀྱིས་གཞི་བྱས་ཏེ།
ཚ་བསྐུ་གཉིས་ལ་རེ་རེ་སྦྱར་ཏེ། ལན་ཚྭ་ཁ་བ་ཚ་བར་སྦྱར། ཅེས་པའོ།། དེ་
ནས་ཁ་བ་བཞག་ལ། ལན་ཚྭ་ཚ་བ་བསྐ་བར་སྦྱར་བ་གཅིག་སྟེ། ལན་ཚྭས་གཙོ་
བྱས་པའི་སྦྱོར་བ་གསུམ། དེ་ནས་ལན་ཚྭ་ཡང་བཞག་ནས། ཁ་ཚ་བསྐ་གསུམ་
དུ་སྦྱར་བ་ལ། ཁ་བའི་སྦྱོར་བ་གཅིག་གོ།



172
༄༅ཎའབུམ་ནག་འབུམ་ཆུང་།
རོ་བཞིར་སྦྱར་བ་ནི། བཞི་སྦྱར་མངར་བཅུ་སྐྱུར་བཞི་ལན་ཚྭ་གཅིག།
ཅེས་པ་སྟེ། རོ་བཞིར་སྦྱར་བ་ལ་མངར་བའི་སྦྱོར་བ་བཅུ། སྐྱུར་བའི་སྦྱོར་བ་
བཞི་སྟེ་བཅུ་བཞི། ལན་ཚྭའི་སྦྱོར་བ་གཅིག་སྟེ་བཅོ་ལྔའོ།། དེ་ལ་རོ་མངར་བ་
བཅུ་ནི། མངར་སྐྱུར་ལན་ཚྭ་གསུམ་ཀས་གཞི་བྱས་ནས། ཁ་ཚ་བསྐ་གསུམ་ལ་
རེ་རེ་སྦྱར་བ་སྟེ། མངར་སྐྱུར་ལན་ཚྭ་ཁ་བར་སྦྱར། མངར་སྐྱུར་ལན་ཚྭ་ཚ་བར་
སྦྱར། མངར་སྐྱུར་ལན་ཚུ་བསྐུ་བར་སྦྱར། ཅེས་པས་སྦྱོར་བ་གསུམ། དེ་ནས་
ལན་ཚྭ་བཞག་སྟེ། མངར་སྐྱུར་ཁ་གསུམ་གྱིས་གཞི་བྱས་ལ། ཚ་བསྐ་གཉིས་ལ་
རེ་རེ་སྦྱར་ལ། མངར་སྐྱུར་ཁ་གསུམོ་ཚ་བར་སྦྱར། མངར་སྐྱུར་ཁོ་གསུམ་གྱིས་
བསྐ་བར་སྦྱར། ཅེས་པས་སྦྱོར་བ་གཉིས་ཏེ་ལྔའོ།། དེ་ནས་ཁ་ བ་བཞག་ སྟེ།
མངར་སྐྱུར་ཚ་གསུམ་བསྐ་བར་སྦྱར་བ་ལ་སྦྱོར་བ་གཅིག་སྟེ་སྦྱོར་བ་དྲུག་གོ། དེ་
ནས་སྐྱུར་བ་བཞག ལན་ཚྭ་བཅུག་སྟེ། མངར་ལན་ཚྭ་ཁ་བ་གསུམ་གྱིས་གཞི་
བྱས་ལ། ཚ་བསྐ་གཉིས་ལ་རེ་རེ་སྦྱར་ཏེ། མངར་ལན་ཚྭ་ཁ་བ་ཚ་བར་ ་ སྦྱར།
མངར་ལན་ཚྭ་ཁ་བ་བསྐ་བར་སྦྱར། ཅེས་པས་གཉིས་ཏེ་སྦྱོར་བ་བརྒྱུད། དེ་
ནས་ཁ་བ་བཞག་ལ། མངར་ལན་ཚྭ་ཚ་བ་གསུམ་བསྐ་བར་སྦྱར་བ་ལ་སྦྱོར་བ་
གཅིག་སྟེ་དགུའོ།། དེ་ནས་སྐྱུར་ལན་ཚྭ་ གཉིས་ བཞག་ནས། མངར་ ཁ་ ཚ་
གསུམ་བསྐ་ བོར་སྦྱར་བ་ལ་གཅིག་ཏེ། བཅུ་པོ་དེ་ མངར་བ་གཙོ་བྱས་པའོ།།
སྐྱུར་བ་བཞི་པོ་ནི། དེ་ནས་མངར་བ་དེ་བཞག་ནས། སྐྱུར་བ་ལན་ཚྭ་བ་ཁ་བ་
གསུམ་གྱིས་གཞི་བྱས་ནས། ཚ་བསྐ་གཉིས་ལ་རེ་རེ་སྦྱར་བས། སྦྱོར་བ་གཉིས་
ཏེ། སྐྱུར་བ་ལན་ཚྭ་ཁ་བ་ཚ་བར་སྦྱར། སྐྱུར་བ་ལན་ཚྭ་ཁ་བ་བསྐུ་བར་སྦྱར་ཏེ་
གཉིས། དེ་ནས་ཁ་བ་ བཞག་ནས། སྐྱུར་བ་ལན་ཚྭ་ཚ་བ་བསྐ་ བར་སྦྱར་བ་
གཅིག་སྟེ་གསུམ། དེ་ནས་ལན་ཚྭ་བཞག་ལ། སྐྱུར་བ་ཚ་བ་ཁ་བ་གསུམ་བསྐ་
བར་སྦྱར་བ་ལ་གཅིག་ ཏེ་སྐྱུར་བས་གཙོ་བྱས་པའི་སྦྱོར་བ་ བཞིའོ།། དེ་ ནས་
མངར་སྐྱུར་ གཉིས་ ཀ་བཞག་ནས། ལན་ཚྭ་ ཁ་ བ་ ཚ་ བ་ བསྐ་ བར་ སྦྱར་ནས།
ལན་ཚྭའི་སྦྱོར་བ་གཅིག་གོ།



འབུམ་ནག་
173
རོ་ལྔ་སྦྱོར་བ་ནི༔ ལྔ་སྦྱོར་མངར་བ་ལྔ་ལ་སྐྱུར་བ་གཅིག། ཅེས་པ་སྟེ།
མངར་བ་ལ་སྐྱུར་བ་གཅིག་སྟེ་དྲུག་གོ། (དང་པོ་བསྐ་བ་བཞག་པ།) མངར་
སྐྱུར་ལན་ཚྭ་ཁ་བ་ཚ་བར་སྦྱོར། དེ་ནས་ཚ་བ་བཞག་ལ། མངར་སྐྱུར་ལན་ཚྭ་ཁ་
བ་བསྐ་བར་སྦྱར། དེ་ནས་ཁ་བ་བཞག་ལ། མངར་སྐྱུར་ལན་ཚྭ་ཚ་བ་བསྐ་བར་
སྦྱར། དེ་ནས་ལན་ཚྭ་བཞག་ལ། མངར་སྐྱུར་ཁ་བ་ཚ་བ་བསྐ་བར་སྦྱར། (དེ་
ནས་སྒྱུར་བ་བཞག་ལ། མངར་ལན་ཚྭ་ཁ་ཚ་བསྐ་བར་སྦྱར།）དེ་ལྟར་ཁ་ཚ་བསྐ་
གསུམ་ལན་ཚྭ་སྐྱུར་བ་གཉིས་བཞག་སྟེ། ལྔ་པོ་རེ་རེ་བཞག་པས་སྦྱོར་བ་ལྔ་བྱུང་
ནས། མངར་བའི་སྦྱོར་བ་ལྔའོ། དེ་ནས་མངར་བ་བཞག་ནས། སྐྱུར་བ་ལན་
ཚྭ་ཁ་ཚ་བསྐ་བར་སྦྱར་ནས། སྐྱུར་བའི་སྦྱོར་བ་གཅིག་གོ། དེ་ལྟར་རོ་དྲུག་ཀ་
སྦྱོར་བ་གཅིག་གོ།
གྲངས་གདབ་པ་ནི། བཞི་པ་གཉིས་པ་བཅོ་ལྔ་ལྔ་པ་དྲུག གསུམ་པ་ཉི་
ཤུ་དྲུག་ཏུ་སྦྱར་བ་གཅིག། རྐྱང་བ་དྲུག་སྟེ་དྲུག་ཅུ་རྩ་གསུམ་མོ། ཞེས་པས་
བསྟན་ཏེ། བཞི་པར་སྦྱར་བ་དང་། གཉིས་པར་སྦྱར་བ་གཉིས་ལ། བཅོ་ལྔ་
བཅོ་ལྔ་སྟེ་སུམ་ཅུའོ།། གསུམ་པར་སྦྱར་བ་ལ་ཉི་ཤུ་སྟེ་ལྔ་བཅུའོ།། ལྔ་པར་སྦྱར་
བོ་དྲུག་སྟེ་ང་དྲུག དྲུག་ཏུ་སྦྱར་བ་ལ་གཅིག་སྟེ་ང་བདུན་ནོ།། རོ་རྐྱང་བར་སྦྱར་
བ་དྲུག་སྟེ། དྲུག་ ཅུ་ རྩ་གསུམ་འབྱུང་ངོ༌།། འོ་ན་ སྦྱོར་བ་དྲུག་ཅུ་རྩ་གསུམ་
འ དུག་པ་ལ། མདོར་བསྟན་དུ་ལྔ་བཅུ་ རྩ་ བདུན་བཤད་ པ་ ཅི་ཡིན་ སྙམ་ན།
གཉིས་ནས་དྲུག་གི་བར། སྦྱོར་བའི་རོ་སྦྱོར་ལྔ་བཅུ་རྩ་བདུན་དུ་བཤད་པ་ཡིན་
ནོ།། དེའི་ཁར་རྐྱང་བ་སྦྱོར་བ་དྲུག་བསྣན་པས། དྲུག་ཅུ་རྩ་གསུམ་དུ་འགྱུར་
བའི་དོན་ནོ། འདི་རྣམས་ནི། རོ་དྲུག་ ཏུ་ སྦྱོར་བ་ཕྱི་རྣམ་ གྲངས་ཡིན་ནོ།།
རྨོངས་པས་མཁས་ སུ་རེ་བ་ཅིག སྦྱོར་བ་དེ་ལས་མང་བ་ཡོད་ཟེར་ནས། ཐ་
སྙད་དུ་སྦྱོར་བ་མང་པོ་ཡོད་དོ།། རོ་དྲུག་ལ་སྦྱོར་ན། རོ་སུམ་ཅུ་སོ་དྲུག་ཡོད་
པས། དྲུག་ཚན་རེ་ལ་སྦྱོར་བ་དྲུག་ཅུ་རྩ་གསུམ་འབྱུང་བ་ཡོད་པས། སྦྱོར་བ་
བཞི་བརྒྱ་ལྔ་བཅུ་རྩ་ གསུམ་ འབྱུང་ སྟེ་ཡོད། ཐ་སྙད་དུ་སྦྱོར་བ་བཀོད་ཀྱང་།



174
༄༅།འབུམ་ནག་འབུམ་ཆུང་།
ནད་སྟེང་དུ་སྦྱོར་མི་ཤེས་པས། རྨོངས་པའི་བཀོད་ལུགས་ཡིན་ནོ།། མཇུག་
བསྡུ་བ་ནི༔ འཕེལ་ ཟད་ བདུན་ཅུ་ རྩྭ་ བཞིའི་ གཉེན་པོར་སྦྱར།། ཞེས་ པས་
བསྟན་ཏེ། རོ་སྦྱོར་ལ་དགོས་པ་ཅི་ཡོད་སྙམ་ན། ནད་འཕེལ་ཟད་དུ་གྱུར་བའི་
གཉེན་པོར་སྦྱོར་བའོ། འོ་ན་སྦྱོར་བ་དྲུག་ ཅུ་ རྩ་ གསུམ་ ལས་ མི་ འདུག་ པས།
འཕེལ་ཟད་བདུན་ཅུ་རྩ་བཞི་འདུག་པས༔ ནད་རེ་ལ་སྦྱོར་བ་རེ་མི་དགོས་སམ་
སྙམ་ན། རྐྱང་བ་ལ་འཕེལ་བ་དགུ། ཟད་པ་ལ་ དགུ་བཅོ་བརྒྱད་ཡོད་པ་དེ།
འཕེལ་བ་གསུམ་ཟད་པ་གསུམ་དུ་འདུས་པས། དྲུག་ཅུ་རྩ་གཉིས་པོ་དེ་ལ་རོའི་
སྦྱོར་བ་ རེ་གསུམ་པོ་སྦྱར་ལ། སྦྱོར་བ་གཅིག་ལ་ དགོས་ པའི་སྤྱིར་ ལྡིང་ བ་ དེ།
གཉེན་པོ་ཆད། ནད་ལྷག་ན་ཐུ་ལ། ནད་ཆད་གཉེན་པོ་ལྷག་ན་འགལ་བ་མེད་
དོ།། ནད་དྲུག་དུ་བསྡུས་པས་འདུས་ཟེར་ནས། དེ་ནད་རྐྱང་བ་ལ་རབ་འབྲིང་
དུ་ཕྱེད་པ་ཡིན་པས། དབྱེ་བ་བཅོ་བརྒྱད་དུ་དབྱེ་བར་ཡོད་ལ། བསྡུས་ན་རབ་
འབྲིང་གསུམ་ཀ་ལ། གཉེན་པོ་རེ་རེས་ཆོག་པའི་ཕྱིར། མདོར་བསྡུས་པ་ཡིན་
ནོ།
།
ནུས་པར་སྦྱར་བ་ ལ་ མདོར་ རྒྱུས་མཇུག་ གསུམ། མདོར་ བསྟན་ པ་ ནི།
ནུས་པར་སྦྱར་ལ་ཞི་དང་སྦྱང་བ་གཉིས།། ཞེས་པས་བསྟན་ཏེ། ཞི་བྱེད་དུ་སྦྱར་
བ་དང༌། སྦྱོང་བྱེད་དུ་སྦྱར་བ་གཉིས་སོ།། རྒྱས་པར་བཤད་པ་ལ། དང་པོ་ཞི་
བྱེད་དུ་སྦྱར་བ་ནི། ཞི་བྱེད་སྨན་སྦྱོར་སྡེ་ཚན་ལྔའམ་བདུན།། ཐང་ཕྱེ་རིལ་བུ་ལྡེ་
གུ་སྨན་མར་ལྔ།། སྨན་ཆང་འབྲི་ཏ་གཉིས་ཏེ་བདུན་དུ་བཤད།། ཅེས་པས་
བསྟན་ཏེ། སྡེ་ཚན་ལྔ་སྦྱོར་ནི། ཐང་གི་སྦྱོར་བ་དང་། ཕྱེ་མའི་སྦྱོར་བ་དང་།
རིལ་བུའི་སྦྱོར་བ། ལྡེ་གུའི་སྦྱོར་བ། སྨན་མར་གྱི་སྦྱོར་བ་དང་ལྔ་ལ་བྱའོ།།
བདུན་དུ་སྦྱོར་བ་ནི། སྨན་ཆང་དུ་སྦྱར་བ་དང་། འབྲི་ཏའི་སྦྱོར་བ་ཞེས་བྱ་སྟེ་
ཁཎྜའི་སྦྱོར་བ་དང་གཉིས་ཏེ་བདུན་ནོ།། དེའང་ལྔ་བསྡུ་ནི། ཐང་དང་སྨན་
ཆང་གཉིས་ཁུ་བའི་སྦྱོར་བར་འདུས། འབྲི་ཏ་རིལ་བུའི་སྦྱོར་བར་འདུས་སོ།
སྦྱོང་བྱེད་དུ་སྦྱར་བ་ནི། སྦྱོང་བྱེད་བཤལ་སྐྱུག་འཇམ་རྩི་ནི་རུ་ཧ༎ སྣ་



༄༅ཎའབུམ་ནག
175
སྦྱོང་ཉེས་གསུམ་འདུས་པ་མགོ་ནད་འབྱིན། ཞེས་པས་བསྟན་ཏེ། རླུང་འཇམ་
རྩི། མཁྲིས་པ་བཤལ། བད་ཀན་སྐྱུག འདུས་པ་ནི་རུ་ཧ། མགོ་དང་ནམ་
ཚོང་གི་ནད་ལ་སྣ་སྦྱོང་བསྟན་པའོ། །
མཇུག་བསྡུ་བ་ནི། བཞི་བརྒྱ་རྩ་བཞིའི་ནད་ཀྱི་གཉེན་པོར་སྦྱོར། ཞེས་
པས། ནུས་པར་སྦྱར་བའི་སྦྱར་ཐབས་གཉིས་ཡོད་དེ༔ ནད་བཞི་བརྒྱ་རྩ་བཞིའི་
གཉེན་པོར་སྦྱོར་བའོ།། ཞེས་གསུངས་སོ། །
ལེའུའི་མཚན་ནི། བདུད་རྩི་སྙིང་པོ་ལན་ལག་བརྒྱད་པ་གསང་བ་མན་
ངག་གི་རྒྱུད་ལས་སྨན་གྱི་སྦྱར་ཐབས་དང་སྡེ་ཚན་བསྟན་པའི་ལེའུ་སྟེ་ཉེར་གཅིག་
པའོ།།
ལེའུ་ཉེར་གཉིས་པ། གཉེན་པོ་ཆ་བྱད་བསྟན་པ།
གནས་བདུན་པ་ཆ་བྱད་དཔྱད་ཀྱི་གནས་ནི། ལེའུ་ཉེར་གཉིས་པས་སྟོན་
ཏེ། དེ་ལ་ལེའུའི་གཞུང་དང་མཚན་གཉིས། ལེའུའི་གཞུང་ལ་གཉིས། བསླབ་
པར་ཞུས་པ་དང་དེའི་ལན་ནོ།། བསླབ་པར་ཞུས་པ་ནི། དེ་ནས་ཡང་དྲང་སྲོང་
ཡིད་ལས་སྐྱེས་ཀྱིས་འདི་སྐད་ཅེས་ཞུས་སོ།། ཀྱེ་སྟོན་པ་དྲང་སྲོང་རིག་པའི་ཡེ་
ཤེས་ལགས། ཆ་བྱད་དཔྱད་ཀྱི་གནས་ལ་ཇི་ལྟར་བསླབ་པར་བགྱི། འཚོ་མཛད་
སྨན་པའི་རྒྱལ་པོས་བཤད་དུ་གསོལ།། ཞེས་ཞུས་པ་ལས། ཞེས་པས་བསྟན་ཏེ།
དེའི་ལན་ལ་གསུམ། སྙན་གསན་དབབ་པ་དང་། མདོར་བསྟན་པ། རྒྱས་
པར་བཤད་པའོ།། སྙན་གསན་དབབ་པ་ནི། ཀྱེ་དྲང་སྲོང་ཆེན་པོ་ཉོན་ཅིག་
ཅེས་སྙན་གསན་དབབ་ནས། ནད་ལ་གསོ་བར་བྱེད་པའི་གཉེན་པོ་ཡི།། ཆ་
བྱད་དཔྱད་ཀྱི་གནས་ལ་བསླབ་པ་ནི།། དཔྱད་དང་དཔྱད་ཀྱི་ཆ་བྱད་རྣམ་པ་
གཉིས།། ཞེས་པས་བསྟན་ཏེ། གཉེན་པོ་བཞི་ཡོད་པ་ལས། ཟས་སྤྱོད་ལམ་
སྨན་གསུམ་བསྟན་ནས། ཐ་མ་གཉེན་པོ་དཔྱད་སྟོན་པར་བྱེད་པ་ལ། དཔྱད་
4



I76
༄༅འབུམ་ནག་འབུམ་ཆུང་།
དང་དཔྱད་བྱེད་པའི་ཆ་བྱད་རྣམ་པ་གཉིས་སུ་སྟོན་པ་ལ། ལན་རྒྱུས་བཤད་ན།
དང་པོ་དཔྱད་ལ་གཉིས་ཏེ། དཔྱད་ཀྱི་རྒྱུ་མཚན་དང་། དཔྱད་ཀྱི་རྣམ་གྲངས་
དཔྱད་ཀྱི་རྒྱུ་མཚན་ནི། ལུས་ཀྱི་ཕྱི་ནས་ནད་རྣམས་འབྱིན་པ་དང་། ཞི་
བར་བྱེད་པ་གང་ཡིན་དཔྱད་ཡིན་ཏེ་ཞེས་པས་བསྟན་ཏེ། ལུས་ཀྱི་ཕྱི་ནས་ནད་
འབྱིན་ཞིང་། ཞི་བར་བྱེད་པ་དཔྱད་ཅེས་བྱ། དེ་བས་ན། ནང་གནས་འབྱིན་
ཞིང་ཞི་བར་བྱེད་པ་སྨན་དང་འདྲའོ།།
དཔྱད་ཀྱི་རྣམས་གྲངས་ནི། དེ་ཡང་འཇམ་དང་རྩུབ་དང་དྲག་པོ་གསུམ།།
འཇམ་པའི་དཔྱད་ལ་དུགས་ལུམས་བྱུག་པ་གསུམ།། རྩུབ་པའི་དཔྱད་ལ་གཏར་
བསྲེག་དབུག་པ་གསུམ།། དྲག་པོ་འདྲལ་གཅོད་འབྲུད་དང་འབྱིན་པ་བཞི།།
ཞེས་པས་བསྟན་ཏེ། དཔྱད་ལ་དབྱེ་ན་འཇམ་པའི་དཔྱད་གསུམ། རྩུབ་པའི་
དཔྱད་གསུམ། དྲག་པོའི་དཔྱད་བཞི་དང་བཅུའོ།། འཇམ་པོ་ལ་དུགས་ལུམས་
བྱུག་པ་གསུམ། བྱུག་དུགས་གཉིས་ཀྱིས་ནད་ཞི་བར་བྱེད། ལུམས་ཀྱིས་ཞི་བ་
དང་འབྱིན་པ་ གཉིས་ ཀ་བྱེད། རྩུབ་ པའི་ དཔྱད་གཏར་བསྲེགས་ དབུག་ པ་
གསུམ་ལས། གཏར་གས་ནད་འབྱིན་པར་བྱེད། མེ་བཙས་ནད་ཞི་བར་བྱེད།
ཐུར་མས་ནད་འབྱིན་པ་དང་ཞི་བ་གཉིས་ཀ་བྱེད། དྲག་པོའི་དཔྱད་ལས་ ཤ་
པགས་འདྲལ་བར་བྱེད་པ་དང་། ཤ་རུས་གཅོད་པ་དང་། རུས་པ་འབྲུད་པ་
དང་། ཟུག་རྔུ་འབྱིན་པ་དང་བཞི་ནི་ནད་ཕྱིར་འབྱིན་པར་བྱེད་དོ།།
ཆ་བྱད་ལ་མདོར་རྒྱུས་མཇུག་གསུམ། མདོར་བསྟན་པ་ནི། ཟུག་རྔུ་
བརྟག་པའི་སྡེ། སྐམ་པའི་སྡེ། གཙགས་བུའི་སྡེ། ཐུར་མའི་སྡེ། ཆ་བྱད་ཕྲན་
བུའི་སྡེ་དང་ལྔའོ།། རྒྱས་པར་བཤད་པ་ནི། དང་པོ་ཟུག་རྔུ་བརྟག་པའི་སྡེ་ལ།
ཁབ་མགོ་དང་། མདེའུ་འཚོལ། རྣག་བརྟག འབྲུམ་བརྟོག་དང་བཞིའོ། །
ཁབ་མགོ་ནི། དེ་ལ་དང་པོ་ཟུག་རྔུ་བརྟག་པའི་དཔྱད། རྩེ་ཞབས་མེད་
པའི་ཟླུམ་པོ་སྲིད་སོར་དྲུག། ཁབ་མགོ་ཞེས་བྱ་མགོ་བོའི་རུས་ཆག་བརྟག།



༄༅།འབུམ་ནག་
177
ཅེས་པས་བསྟན་ཏེ། ཆ་བྱད་ལ་སྡེ་རིགས་ལྔ་ཡོད་པའི་དང་པོ་ཟུག་རྔུ་བརྟག་
པའི་དཔྱད་ལ། རྩེ་ཞབས་གཉིས་སྦོམ་ཕྲ་མེད་པའི་ཧྲིལ་པོ། རྩེ་མོ་གཉིས་ཟླུམ་
བྱིལ་ལེ་བ། སྲིད་སོར་དྲུག་ལ་བྱས་པའི་ཁབ་མགོ་ཞེས་བྱ་བ་དེ། མགོའི་རུས་པ་
ཆག་མ་ཆག་བརྟག་པའི་བྱུད་དོ། །
མདེའུ་འཚོལ་ནི། མགོ་ཟླུམ་བྲ་བོ་རྩེ་གུག་རྩེ་ཀློག་དང་།། སྤྲུལ་མིག་
ཐངས་དུང་ཁ་འདྲ་སོར་བཅུ་གཉིས།། ཕྲ་ལ་འཇམ་པས་ ཡན་ལག་ཟུག་རྔུ་
བརྟག། ཅེས་པས་བསྟན་ཏེ། མདེའུ་འཚོལ་དུ་ཁ་རྐང་ཕྲ་ལ་འཇམ། ཐོ་རེ་བ་
བྱས་ལ། མགོ་ཟླུམ་པོ་སྲན་མ་ལྟ་བུ་ནི། མགོ་ཟླུམ་ཞེས་བྱ་སྟེ། དང་པོར་ཀློག་
པོ། དེས་མ་རྟོགས་ན་མགོ་ཟླུམ་རྩེ་གྲགས་པ་བྲ་བོ་ཞེས་བྱ་སྟེ། བརྗེས་ལ་བརྟག་
གོ། དེས་མ་རྟོགས་ན། རྨ་དང་མདེའུ་འཛོལ་བ་ཡིན་པས། རྩེ་ཀྱོག་ཅེས་བྱ་སྟེ།
རྩེ་མོ་གཅིག་པ་ནས་གང་ཙམ་སྐྱོག་པོར་བྱས་ལ། དེས་བརྟག་གོ། དེ་གསུམ་
གྱིས་རྟོགས་པ་དང་། རྨ་ཁ་མདེའུ་གཉིས་འཛོལ་ན། ཟངས་དུང་ཁ་བཏང་
བས་ཆོག་གོ། འཛོལ་ན་རྩེ་གུག་ཅེས་བྱ་བ། རྩེ་མོ་སྦྲུལ་ལྟར་འཁྱིལ་བའི་མིག་
ཅེས་པ་སྟེ། དེའི་མིག་ཏུ་ཚུད་དམ་བལྟ། ཡང་ན་སྦྲུལ་མིག་ཅེས་བྱ་བ། མགོ་ལ་
གུག་གུ་བའི་དཀྱིལ་དུ་མིག་ཡོད་པ་དེས་བརྟག རྙི་བ་རྙེད་པ་དང་། ཟངས་
དུང་ཁ་བཏང་ནས། དེ་ལ་འཕྲུལ་སྐམ་གྱིས་འདོན་པའོ།།
རྣག་བརྟག་ནི། སོར་བརྒྱུད་དཔལ་ལྡན་རྩེ་མོ་སྐར་ཁུང་ཅན།། སྐྲངས་པ་
རྣག་ཏུ་སྨིན་ནམ་མ་སྨིན་བརྟག། ཅེས་པས་བསྟན་ཏེ། སྲིད་སོར་བརྒྱད་པ།
རྐང་ཕྲ་ལ་ལྕི་བ། རྩེ་མོ་སོར་བཞི་བ་ལ། དཔལ་གྲུ་བཞི་བྱས་པའི་དཀྱིལ་དུ་མིག་
ཕུག་ལ། དེ་སྐྲངས་ཀྱི་དཀྱིལ་དུ་བརྒྱབ་ནས། དོན་པའི་མིག་རྣམས་རྣག་གིས་
འགགས་ན་སྨིན་པ་ཡིན། བཙག་[གཙག བུའམ་བསྲེག་ཐུར་གྱིས་ཕུག མིག་
ཁྲག་གིས་འགག་ན་མ་སྨིན་པ་ཡིན། དེའི་སྟེང་དུ་མེ་བཙའ་གདབ། དེས་མྱུར་
དུ་སྨིན་པའོ།།
འབྲུམ་པ་བལྟ་བ་ནི། སྦུབས་ཅན་བ་ནུ་འདྲ་བ་སོར་གསུམ་པ། སྦོམ་



178
༄༅འབུམ་ནག་འབུམ་ཆུང་།
སོར་ཕོ་ལ་ལྔ་སྟེ་མོ་ལ་དྲུག། ནད་བལྟ་བ་ལ་བུ་ག་གཉིས་པར་བྱ། ལས་ལ་བུ་ག་
གཅིག་པ་གློ་དཀར་ཅན།། དེ་འདྲ་གཞང་འབྲུམ་བལྟ་དང་གཅོད་ལ་སྦྱར།།
ཅེས་པས་བསྟན་ཏེ། དབྱིབས་བ་ནུ་འདྲ་བ་ལ་སྲིད་སོར་གསུམ་ཡོད་པ། སྦོམ་
ཕྲ་མོ་ལ་སོར་ལྔས་མཁྱུད་པ། མོ་ལ་སོར་དྲུག་གིས་མཁྱུད་པར་བྱ། ནད་བལྟ་བ་
ལ་བུ་གུ་ གཉིས་ ཟངས་ཐལ་དུ་བྱས་ཏེ། ཕོངས་སུ་ཉི་མ་འཆར་བར་བྱས་ལ།
འབྲུམ་པ་ལ། དེས་བཅུག་ལ་ཉི་མ་འཆར་བར་བྱས་ཏེ། གཅོད་པའི་ཆ་བྱད་
དེས་དྲངས་ལ། ཕུགས་ཀྱི་བུ་ག་མེད་པར་དེས་བཀག་ཏེ། མགོ་ཐོར་བ་ ཤར་
བའི་བུ་ག་གཅིག་བྱས་ལ། དེ་ཐོར་བ་ཚུད་པར་བྱས་ནས། སྐྱུང་བུས་ཐོར་བ་
བཞར་སྟེ། བཅད་ཤུལ་མར་གྱིས་བསྲེགས་པར་བྱའོ།།
སྐམ་པའི་སྡེ། སྐམ་ ཆེན་ སྐུམ་ཆུང་གཉིས། སྐམ་ཆེན་ལ་ སེང་གེ་ ཁ།
ཀང་ཀ་མཆུ་བྱ་རོག་མཆུ་དང་གསུམ་སྟེ། ཟུག་རྔུ་འབྱིན་པ་སྐམ་པའི་སྡེ་ཚན་ནི།
སེང་གེ་ཁ་དང་ཀང་ཀ་བྱ་རོག་མཆུ།། སྲིད་སོར་བཅོ་བརྒྱུད་འབྲེལ་མཚམས་
གཟེར་བཏབ་པ།། རྩ་བ་ལྕགས་ཀྱུའི་དབྱིབས་ཅན་ཨ་ལོང་བཏགརུས་ལ་
ཟུག་པའི་ཟུག་རྔུ་འབྱིན་ལ་སྦྱར།། ཅེས་པས་བསྟན་ཏེ། སེང་གེ་ཁ་ནི་ཁ་སྦོམ་
ཐུང་། རྩེ་ཞབས་མེད་པའི་གྲུ་གསུམ་ལམ་པ་བྱ་སྟེ། རུས་མགོ་ལ་ཟུག་རྔུ་དབྱུང་
ངོ༌། ཀང་ཀ་མཆུ་ནི། མཆུ་ཕྲ་རིངས་རྩང་པ་བཞུག་གཅད་བྱའོ། ཤ་ལྟོས་ཆེ་
བའི་རུས་པ་ལ་ཟུག་རྔུ་དབྱུང་ངོ༌།། སྐམ་པ་ཐམས་ཅད་འདྲ་སྟེ། གྲུ་བཞི་མ་
ལེབས་སུ་གསལ། ཡ་ ཅིག་ ལྕགས་ཀྱུ་གུག་ བཀུག་ པ་ དང༌། ཡ་ ཅིག་ ཨ་ལོང་
བཏགས་པ་བྱ་སྟེ། ཐག་པའི་འབྲང་བུ་བཏགས་པ་ཡིན་ནོ།། སྐམ་ཆུང་མཐིང་
རིལ་མཆུ་དང༌། འཕྲུལ་སྐམ་དང་། འཇབ་ཙེ་[རྩེ]གསུམ་སྟེ། །
མཐིང་རིལ་མཆུ་ནི། དེ་འདྲ་སོར་བརྒྱུད་མཐིང་རིལ་མཆུ་འདྲ་བ།། ཤིན་
ཏུ་ཕྲ་བས་ཤ་རུས་ཟུག་རྔུ་དབྱུང་།། ཞེས་པ་སྟེ། ལྟད་མོ་ཏི་བ་རིངས་རྣམས་
དབྱུང་། །
འཕྲུལ་སྐམ་ནི། སྦུབས་ལྡན་སྲིད་སོར་བཅུ་གཉིས་གསང་ལ་འཕྲང་།།



འབུམ་ནག
179
ནང་ནས་སྡོམ་པ་འདམ་བུའི་མཆུ་འདྲ་ཞེས།། རྨ་གཏིང་ལུས་ པའི་ ཕྱག་ཚུ་
འབྱིན་ལ་སྦྱར།། ཞེས་པས་བསྟན་ཏེ་གཏིང་རིང་བའི་ཤ་ལ་ཟུག་པ་དབྱུང་ངོ༌།།
འཇབ་རྩེ་ནི། སོ་འདྲ་རྩ་བ་སྡུམ་བུས་བསྡམ་པ་ནི།། རྩུབ་མོ་ཏི་སྟེ་རྩ་རོ་
རྒྱུས་རོ་དབྱུང༌། ཞེས་པས། འཇབ་རྩེ་ཕྲ་ལ་རིངས་བ་ཡིས། བཅད་རོ་རྒྱུས་རོ་
དབྱུང་བའོ།། གཙག་བུའི་སྡེ་ལ་དྲུག་སྟེ། སྦུ་གུ་སྒྲོ་དང་ལྟག་ཉལ་དང་། སྟ་རེ་
ཁ་དང་འཇབ་རྩེ་དང་། ལྕེ་ཟོར་དང༌། གྲས་བཙག་སོ་དང་དྲུག་གོ། །
སྦུ་གུའི་སྒྲོ་འདྲ་ནི་ཤ་འདྲའི་[འདྲལ ]ཁྲག་དབྱུང་གཙག་བུའི་སྡེ་བསྟན་པ།
བྱིའུ་སྦུ་གུའི་སྒྲོ་འདྲ་སོར་དྲུག་པ།། ཤ་གསེབ་ཁྲག་རྩ་རྐྱང་བ་འདེབས་ལ་སྦྱར།།
ཅེས་པས། །
ལྟག་ཉལ་ནི་ལྟག་ཉལ་རྩེ་རྣོ་སྣོད་ཁ་རྩེ་ཆུང་གཏར།། ཅེས་སོ།། ལྟག་པ་
དང་སོ་གཉིས་ཀ་དྲང་པ་ལ། རྩེ་སོར་གཅིག་ཙམ་གྱི་ལྟག་པ་དྲང་པོར་སོ་མ་ཐུག་
པར་ཉལ་བ་དེ། འཕར་རྩ་དང་སྒྲིལ་མ་བྱས་པ་རྣམས་ལ་གཏོར།
སྟ་རེ་ཁ་ནི། སྟ་རེ་ཁ་འདྲ་རུས་སྟེང་རྩ་ལ་གཏར།། ཅེས་པས་སོ།།
འཇབ་རྩེ་ནི། ཆུ་གྲི་འདྲ་བས་སྐུངས་ལ་ཞལ་ཞལ་བྱ།། ཞེས་སོ།།
ལྕེ་ཟོར་ནི། སོར་བརྒྱད་ཟོར་བའི་དབྱིབས་འདྲས་ལྕེ་སྐྲངས་བཤག།
ཅེས་སོ།།
གྲས་གཙག་ནི། གཙགས་འདྲའི་བྲང་བ་ཅན་གྱིས་མགོ་རྨ་འདྲ།། ཞེས་
སོ།།
ཐུར་དཔྱད་ལ་མདོར་རྒྱས་གཉིས། མདོར་བསྟན་པ་ནི། དབུག་པའི་
ཐུར་མ་སྲིད་སོར་དྲུག་པ་ལ།། མགོ་འོག་ལུས་ཤོང་ཐུར་ཞབས་སྡིག་པར་བྱ།།
ཞེས་པས་བསྟན་ཏེ། ཐུར་མ་ཐམས་ཅད་སྲིད་ སོར་དྲུག་པ། མགྲིན་པ་མན་
ཆད་ཕྲ་བ་ལ། ལག་ཚོད་མགོ་འོག་ཏུ་ལུས་ཤོང་བར་བྱས་ལ། ལག་ཚོད་ཟིན་
པར་གདབ་པའོ། ཐུར་ཞབས་ རང་སོར་ གཅིག་པ། སྦོམ་ལ་ཏིག་ ཏུ་གསལ་
བར་བྱས་ལ། དེ་འབུག་པའི་ཁྲུངས་བྱེད། རྒྱས་པར་བཤད་ན། སྦུབས་ཅན་



18)
འབུམ་ནག་འབུམ་ཆུང་།
དང་སྦུབས་མེད་གཉིས། སྦུབས་ཅན་ལ་གསུམ་སྟེ། སྦལ་མགོ་དང་སྨྱུག་ཁ་
དང༌། བྱིད་པོའི་མཆུ་དང་གསུམ། སྦུབས་མེད་ལ། ནས་འདྲ་དང་། སྦལ་
མགོ་དང་ཟངས་ཐུར་དང་། འབྲི་ལྕེ་དང༌། མདུང་རྩེ་དང་ལྔའོ། །
སྦུབས་ཐུར་སྦལ་མགོ་ནི། སྦུབས་ཐུར་སྦལ་མགོ་གློ་དཀར་ཡོད་པ་ཡིས།།
རླངས་འཁྱིམ་གསེང་དང་སྙིང་ཆུ་མཆིན་ཆུ་གཙག། ཅེས་པས། མགོ་རྩེ་མོ་རྣོ་
ལ་ཐུང་སྟེ་དོན་ལ་མི་འགྲོ་བའོ།། སྦུབས་ནས་ཆུ་དང་རླུང་འགྲོ་བ་འདོན་པའོ།།
སྨྱུག་ཁ་ནི། སྦུབས་ཐུར་སྨྱུ་གུ་ཁ་ཡིས་དམུ་ཆུ་གཙག་ཅེས་སོ།།
བྱིད་པོའི་ མཆུ་ནི། བྱིད་པོའི་མཆུ་འདྲས་བྱུང་ཁོག་རྣག་གསང་དབྱེ།།
ཞེས་པས། བྱིད་པོའི་མཆུ་འདྲ་བ། མཆུའི་སྣ་ཐུང་བ། མཆུ་འགྲམ་དིར་དིར་
བ་ཡོད་པ། རྩེ་མོ་དབུས་ཀྱི་དཀྱིལ་ཚད་དུ་འབྱོང་པའོ།།
སྦུབས་མེད་ནས་འདྲ་ནི༔ ནས་འདྲའི་ཐུར་མ་སྒལ་ཚིགས་སྐྲུན་ལ་སྦྱར།།
ཅེས་པས། རྩེ་མོ་ནས་འདྲའོ། །
སྦལ་མགོ་ནི། གློ་སྙིང་རྒྱུ་ལོང་མཁལ་མར་སྦལ་མགོ་བསྔགས།། ཞེས་པས།
ནས་འདྲ་ལས་སྣ་ཐུང་བའོ།།
ཟངས་ཐུར་ནི། ཟངས་ཐུར་བྲ་བོ་འདྲ་བས་མིག་སྤྲིན་དབུག། །
འབྲི་ལྕེ་ནི། མཐོ་གང་འབྲི་ལྕེ་ཁ་ཡིས་ཅུར་འབྱིན་བྱ། ཞེས་པས། རྩེ་མོ་
སྦལ་སྲབ་ཕྲ་ལེབ་སོར་ཅིག ཐུར་ཞབས་ཕྲ་ཟུལ་ལེ་བྱའོ།།
མདུང་རྩེ་སོ་ནི། མདུང་རྩེའི་སོ་ཡིས་ཡན་ལག་རྣག་ཆུ་དབུགས།། ཞེས་
པ་སྟེ། མདུང་ཕག་ལྕེ་མ་འདྲ་བའོ། །
ཆ་དཔྱོད་ཕྲན་བུའི་སྡེ་ལ་བཅོ་བརྒྱུད་དེ། སྐྱུང་བུ། སོག་ལེ། ཆན་པ།
མདེའུ་གསོར་དང༌། སྣ་ འབྲུ་དང་། མངལ་ཐུར་ དང་། རྡེའུ་འགུག་ དང་།
འཕྲུལ་ཐུར་དང༌། སོས་ཏེལ་དང༌། ཁ་གཉིས་དང་། སྟེའུ་ཁ་དང་། གཅེའུ་
དང་། རྔབས་རུ་དང་། བུམ་པ་དང་། རྨ་འབྲུད་སྤུ་གྲི་དང་། ཏེལ་པ་དང༌།
ཤ་ཁབ་དང་བཅོ་བརྒྱད་དོ།



འབུམ་ནག་
181
དང་པོ་སྐྱུང་བུ་ནི། གཞན་ཡང་ཆ་བྱད་ཕྲན་བུའི་སྡེ་བསྟན་པ། སྟེ་ཁ་སོ་
གཉིས་པ་དང་བ་ལེ་ཁ།། ཀོ་མའི་མཆུ་འདྲ་སོར་དྲུག་ཡུ་བ་ཅན།། ལྕགས་བཟང་
ངར་ལྡན་མགོ་ཡི་རུས་པ་འབྲུད།། ཅེས་པ་སྟེ། སྔར་བཤད་པའི་ཆ་དཔྱད་དེ་
རྣམས་མ་གཏོགས་པར། གཞན་ཡང་ཆ་བྱད་ཕྲན་བུ་རྣམས་སྟོན་ཏེ། དེ་ལ་
དང་པོ་ཁྱུང་པོའི་སྡེ་ནི། སྟེ་ཁ་སྟེ། ཁ་སྟེའུ་ཁ་འདྲ་བ་བྲང་པ་ཆེ་བ། སོ་གཉིས་
པ་སྟེ་ཁ་འདྲ་བ་ལ་ལྟ་བུས་བཞོག་གོ། གཡས་ངོས་ལ་སོ། གཡོན་ངོས་ལ་སོ་ཡོད་
པ་གཉིས། ཡང་སོ་གཉིས་པ་ནི། གཡས་ཀྱང་གཡོན་ཀྱང་གཡི། བ་ལེ་ཁ་སོ་
སྒོར་མོར་ཡོད་པའོ།།
ཀོ་མའི་མཆུ་ནི། གཡས་གཡོན་སྣ་གཉིས་ཀ་ལ་ཡོད་པ་ལ་རྩེ་མོ་རྣོ་བའོ།།
སོག་ལེ་ཞེང་དུ་སོར་གཉིས་སོ་ཞིབ་པ། སྲིད་སོར་བཅུ་པས་རུས་པ་ལྷག་པ་བྲེག་
ཅེས་སོ།།
ཆན་པ་ནི། ཆན་པ་རྣོ་བས་རྨ་ཡི་རྩ་རྒྱུས་བཅད་ཅེས་སོ།།
མདེའུ་གསོར་ནི། སྦུབས་ཅན་སོར་ལྔ་སོག་ལེའུ་ཁ་འདྲ་བ།། འཁོར་ལོ་
ལྡན་པ་རུས་པ་འབུག་པའི་གསོར།།
རྣ་འབྲུ་ནི། སོར་བཅུ་བེ་ལེ་ཁ་འདྲ་རྩེ་གུག་པ། རྣ་བ་སྣ་དང་གྲེ་བའི་
འབྲུམ་པ་བཅད་ཅེས་སོ།།
མཇལ་ཐུར་ནི། མངལ་ཐུར་མཐོ་གང་རྩེ་གུག་པུ་ཤི་དབྱུང༌།། ཞེས་སོ།།
རྡེའུ་འགུག་ནི། ཆ་བྱད་སྦྲུལ་མགོས་མདེའུ་དབྱུང་བར་བྱ་ཞེས་བཟའ་རུ་
འདྲ་བའོ།།
འཕྲུལ་ཐུར་ནི། གྲོ་སོག་འབྲིང་ཚད་མཁྲང་གསང་འཇམ་པ་ལ།། སོར་
བཅུ་གཉིས་པའི་འཕྲུལ་ཐུར་ཆུ་འགག་གཙགས།། ཞེས་སོ།།
སོ་སྟེ་ནི། རྩེ་སྐྱོག་སྲིད་སོར་བཅུ་བས་སོ་སྲིན་བསྲེག། ཅེས་སོ།།
ཁ་གཉིས་ནི། སོར་བཅུ་རྩ་བའི་བུ་ག་སོར་མོ་ལྔ། རྩེ་མོ་ཁ་དབྲག་ཁ་སྣར་
དུ་བ་རྔུབ།། ཅེས་སོ།།



182.
༄༅འབུམ་ནག་འབུམ་ཆུང་།
སྟེའུ་ཁ་ནི། སྲུབས་ཅན་སོར་བཅུ་ཐེམ་བུ་ལྟ་བུའི་ཁ། གྲེ་བར་སྨན་
གདབ་ལྕེ་ཆུང་བསྲེག་ལ་སྦྱར།། ཅེས་སོ།
གཅེའུ་ནི། རྩ་བའི་སྦུབས་ལ་མཐེ་བོང་ཤོང་བ་ལ།། ཚེ་བུག་སྲན་མ་ཤོང་
ཙམ་སོར་བརྒྱུད་པ། རྙེད་པ་རྩ་བར་འཁོར་ལོ་དཀྲིས་པ་ནི། གཙེའུ་ཞེས་བྱས་
འཇམ་རྩི་ནི་རུ་བཏང་།། ཞེས་སོ།།
ཁྲུས་ལྕེ་ནི། དེ་འདྲ་ཕྲ་མོ་རྨ་བཀྲུ་བ་ལ་སྦྱར།། ཅེས་སོ།། ཕྲ་མོ་འཁོར་ལོ་
རགས་པས་གཅོད་སར་གཅོད། །
རྔབས་རྭ་ནི། རྔབས་རྭ་དཔངས་སུ་སོར་ལྔ་ཁ་སོར་གསུམ།། ཚེ་བུག་
ཡུངས་ཀར་ཤོང་བས་ཆུ་སེར་དྲངས།། ཞེས་སོ།།
བུམ་པ་ནི། བུམ་པ་འཁྱུད་འཁོར་སོར་ནི་བཅོ་བརྒྱད་ལ། སྲིད་སོར་
བཅུ་གཉིས་ཁ་ཟླུམ་སོར་བཞི་པ། ཕྱི་སྐྲན་འཇུ་ཞིང་འདྲེན་ལ་ སྦྱར་བར་བྱ།།
ཞེས་སོ། །
སྤུ་གྲི་ནི། མེ་ལོང་སྤུ་གྲི་ཟླ་ཚེས་ལྟ་བུ་ཡིས།། མགོ་བོའི་སྐུ་བཞར་ཡོག་ཐོད་
མགོ་ལྟ་བུ། ཞེས་སོ།།
ཏེལ་པ་ནི། སྲིད་སོར་བཅུ་པ་ཏེལ་པ་ཞེས་བྱ་སྟེ། འབྲས་དང་ལྷོག་པ་
སྐུངས་བ་བསྲེག་པར་བྱ།། ཞེས་སོ།།
ཤ་ཁབ་ནི། དབལ་ལྡན་ཕྲ་འཛམ་གུག་པོ་ཤ་ཡི་ཁབ།། ཤ་དང་པགས་པ་
རལ་བ་བཙེམ་ལ་སྦྱར། དེ་ལྟར་ཆ་བྱད་ནད་དང་གང་མཁོ་སྤྱད།། ཅེས་སོ།།
དེ་རྣམས་ཀྱི་བྱ་ཐབས་ཞིབ་རྒྱུས་སུ་བརྗོད་ན། མངས་ཀྱི་དོགས་ནས་མ་དཀྲོལ་
མཇུག་བསྡུ་བ་ནི། དེ་ལྟར་ཆ་བྱད་ནད་དང་གང་མཁོ་སྤྱད། ཅེས་པ་སྟེ།
གོང་དུ་བཤད་པའི་ཆ་བྱད་དེ་རྣམས། ནད་གང་ལ་གང་འཇིབ་ཅིང་མཁོ་བ།
དཔྱད་ལ་བསྟུན་པར་བྱས་ལ། དེ་མ་ཡིན་པའི་ནད་ལ། འདི་མཁོ་མཛེས་སྙམ་
པ་རང་གིས་སྤྱད་པར་བྱའོ།། ཞེས་གསུངས་སོ།



༄༅།འབུམ་ནག
183
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་
ངག་གི་རྒྱུད་ལས་གཉེན་པོ་ཆ་བྱད་བསྟན་པའི་ལེའུ་སྟེ་ཉི་ཤུ་རྩ་གཉིས་པའོ།།
ལེའུ་ཉེར་གསུམ་པ། མི་ན་བར་གནས་བར་བྱ་བ།
གནས་བརྒྱུད་པ་ནད་མེད་ཐ་མལ་གྱི་གནས་ལ། ལེའུ་ཉེར་གསུམ་པས་
བསྟན་ཏེ། དེ་ལའང་གཞུང་དང་མཚན་གཉིས། གཞུང་ལ་ཡང་ཞུས་པ་དང་།
བསླབ་པར་ཞུས་པ་ནི། དེ་ནས་ཡང་དྲང་སྲོང་ཡིད་ལས་སྐྱེས་ཀྱིས་འདི་སྐད་
ཅེས་ཞུས་སོ།། ཀྱེ་དྲང་སྲོང་ཆེན་པོ་རིག་པའི་ཡེ་ཤེས་ལགས། ནད་མེད་ཐ་མལ་
གནས་ལ་ཅི་ལྟར་བསླབ་པར་བགྱི། འཚོ་མཛད་སྨན་པའི་རྒྱལ་པོས་བཤད་དུ་
གསོལ། ཞེས་ཞུས་པ་ལས། ཞེས་པས་བསྟན་ཏེ། ལན་ལ་གསུམ་སྟེ། སྙན་
གསན་དབབ་པ། མདོར་བསྟན་པ། རྒྱས་པར་བཤད་པ་དང་གསུམ། སྙན་
གསན་དབབ་པ། མདོར་བསྟན་པ། རྒྱས་པར་བཤད་པ་དང་གསུམ། སྙན་
གསན་དབབ་པ་ནི། ཀྱེ་དྲང་སྲོང་ཆེན་པོ་ཉོན་ཅིག་ཅེས་སྙན་གསན་དབབ་ནས། །
མདོར་བསྟན་པ་ནི། རྣམ་པར་མ་གྱུར་ཐ་མལ་ལུས་པོ་ལ།། མི་ན་གནས་
དངརིང་དུ་འཚོ་བར་བྱ།། ཞེས་པས་བསྟན་ཏེ༔ དང་པོ་གསོ་བྱའི་ཡུལ་ལུས་
ནད་གཉིས་པོ་དེ་ལ། གཉེན་པོ་ཟས་སྤྱོད་སྨན་དཔྱད་བཞི་ཡོད་པ་ལ། ལུས་དེ་
རྣམ་པར་མ་གྱུར་ཏེ། ནད་མེད་ཐ་མལ་དུ་གནས་པའི་ལུས་པོ་མི་ན་བར་གནས་
པར་བྱ་བ་དང་། ཚེ་རིང་དུ་འཚོ་བར་བྱ་བ་གཉིས་ཀྱི་ཚུལ་དུ་གསོ་བའོ།།
རྒྱས་པར་བཤད་ན། ་དང་པོ་མི་ན་བར་གནས་པར་བྱ་བ་ལ་གཉིས་ཏེ།
རྒྱུ་རང་ལ་གནས་ཀྱང་རྐྱེན་སྤང་ན་ནད་མི་འབྱུང་བར་བསྟན་པ་དང་། རྐྱེན་
སྤང་ཞིང་བསྲུང་བའི་ཐབས་སོ།། དང་པོ་རྒྱུ་རང་ལ་གནས་ཀྱང་རྐྱེན་སྤང་ན་
ནད་མི་འབྱུང་ བར་ བསྟན་ པ་ནི། ནད་ཀུན་རྒྱུ་ལས་རྐྱེན་གྱིས་བསླང་ལས་
འབྱུང་། རྐྱེན་མེད་རྒྱུ་ལས་འབྲས་བུ་འབྱུང་མི་སྲིད།། དེ་ཕྱིར་ནད་རྣམས་ཀུན་



184
༄༅།འབུམ་ནགུ་འབུམ་ཆུང་།
=
=
གྱི་རྐྱེན་སྤང་བྱ།། ཞེས་པས་བསྟན་ཏེ༔ ནད་ཐམས་ཅད་ནི། ཉེ་རྒྱུ་རླུང་མཁྲིས་
བད་ཀན་གསུམ། རང་ལ་ཡེ་ནས་གནས་པ་དེ་ལ། རྐྱེན་གསུམ་མམ་བཞིས་
སླང་བ་དེ་ལས་འབྱུང་ལ། རྐྱེན་མེད་ན་རྒྱུ་ཡོད་ ཀྱང་། འབྲས་བུ་མི་གནས་
འབྱུང་མི་སྲིད་དོ།། དཔེར་ན་ས་བོན་བཏབ་ཀྱང་རླན་དང་དྲོད་མེད་ན་མི་སྐྱེ་བ་
དང་འདྲ་ལ། དེའི་ཕྱིར་ན། ནད་ཀྱི་སྐྱེ་མཆེད་གསོག་ལྡང་སློང་རྐྱེན་གསུམ་
སྤང་། ཡང་ན་དུས་གདོན་ཟས་སྤྱོད་ཀྱི་རྐྱེན་བཞི་སྤང་བར་བྱའོ།།
རྐྱེན་སྤང་ཞིང་བསྲུང་ཐབས་ནི། དུས་དང་དབང་པོ་སྤྱོད་ལམ་རོ་ནུས་
རྣམས།། དམན་དང་ལོག་པ་ལྷག་པས་ནད་སྐྱེད་ལ།། ཡང་དག་སྦྱོར་བ་ནད་
མེད་གནས་པའི་རྒྱུ།། དེ་ཕྱིར་སྤྱོད་ལམ་ཟས་སྨན་རྣམ་གསུམ་པོ། ཡང་དག་
བསྟེན་པས་ནད་མེད་བདེར་གནས་འགྱུར།། ཞེས་པས་བསྟན་ཏེ། དུས་དམན་
ལྷག་ལོག་པ་སྤང་དུ་མི་བཏུབ། སྤྱོད་ལམ་དམན་ལྷག་ལོག་པ་སྤང་ནས་ཡང་
དག་པ་བསྟེན། ཟས་དམན་ལྷག་ལོག་པ་སྤང་ནས་ཡང་དག་པ་བསྟེན། དམན་
ལྷག་ལོག་པ་སྤང་ནས་ཡང་དག་ པ་ བསྟེན་ པར་བྱའོ།། ཡང་ དག་ པ་ཇི་ ལྟར་
བསྟེན་ཞེ་ན། སྤྱོད་ལམ་གྱི་གནས་ ཟས་ ཀྱི་ གནས། སྨན་ གྱི་ གནས་དང་
གསུམ་ནས་ཇི་ལྟར་བཤད་པ་བསྟེན་པར་བྱའོ།། དེ་ལྟར་ཟས་སྤྱོད་སྨན་གསུམ་
ཡང་དག་པར་བསྟེན་པས་དུས་དམན་ལྷག་ལོག་པས་གནོད་མི་ནུས། གནོད་
རྐྱེན་ཇི་ལྟར་ཡོད་ཀྱང་སྤྱོད་ལམ་གཟབ་པས་གནོད་པ་མི་ལྡང་བོར་བཤད་པ་ཡིན་
ཡང་། ཀློག་འདོན་དང་། ཡི་དམ་གྱི་བསྙེན་པ་དང་། བསྲུང་བ་ལ་སོགས་པ་
བསྟེན་པའོ།། ཚེ་འདིའི་ནད་དང་རྐྱེན་སྤང་པས་མི་འབྱུང་ན། སྔོན་གྱི་ལས་ཅི་
ཡོད་སྙམ་ན། ནད་ཀྱི་རྐྱེན་རྣམས་སྤང་ནས། སྔོན་གྱི་ལས་ཕྱི་མར་ནུར་དུ་
བཏུབ་ལ། ཀློག་འདོན་ཉི་ཁྲི་འདོན༑ ཆབ་གཏོར་བཏང་། ལམ་འཕྲང་བསལ།
ལམ་རྒྱ་འཇུག་པ་ལ་སོགས་པ་རྒྱུ་བསོད་ནམས་ཀྱི་ཚོགས་བསག་པ་ལས། ལས་
ངན་དག་པར་བྱེད་པའི་ཕྱིར་ཡང་སྤང་བཏུབ་པའོ།། ཚེ་རིང་དུ་འཚོ་བར་བྱེད་
པའི་བཅུད་ལེན་ ལ་ གཉིས་ཏེ། ཚེ་བསྲིང་དགོས་ པའི་ རྒྱུ་མཚན་དང་། ཚེ་



ཨ་འབུམ་མོག
185
བསྲིང་ཐབས་སོ།
དེ་ལ་རྒྱུ་མཚན་ནི། ལོ་ཟླ་འདས་ཏེ་ལུས་ཟུངས་སྟོབས་འགྲིབ་པས། ཚེ་
ཟད་རྒས་པའི་ནད་ལས་བསྲིང་བ་ནི།། ཞེས་པ་སྟེ། ནད་མེད་པར་གནས་ཀྱང་
ལོ་མང་པོ་འདས་ཙ་ན་ལུས་ཟུངས་རྒྱས་པས་སྟོབས་འ གྲིབ་པས། ཚེ་ཟད་ནས་
འགྲོ་བའི་ཕྱིར། ཚེ་བསྲིང་དགོས་པའོ།། ཚེ་བསྲིང་ཐབས་ལ་མདོར་རྒྱུས་གཉིས་
ལས།
མདོར་བསྟན་པ་ནི། བཅུད་ལེན་ཕན་ཡོན་གནས་རྟེན་བྱ་ཐབས་བཞི།།
ཞེས་པས། བཅུད་ལེན་གྱི་ཕན་ཡོན་དང་། གནས་ དང་། རྟེན་ དང་། བྱ་
ཐབས་བཞིའོ།
རྒྱས་པར་བཤད་ན། ཕན་ཡོན་ནི། ཕན་ཡོན་ཚེ་རིང་ན་ཚོད་དར་ལ་
འཇོག། ལུས་མདངས་སྟོབས་སྐྱེད་དབང་པོ་གསལ་བར་བྱེད།། ཅེས་ པས་
བསྟན་ནོ།། བྱ་བའི་གནས་བསྟན་པ་ནི། གནས་གཙང་དབེན་དགའ་བར་ཆད་
མེད་པ་དེར། ཞེས་པས། ས་གཙང་ཞིང་དབེན་པ་ཉམས་དགའ་བ་བར་ཆད་
མེད་པའི་སར་བྱ།
བྱེད་མཁན་གྱི་རྟེན་ནི། རྟེན་ནི་ཧ་ཅང་རྒས་པ་མ་ཡིན་པས། ཆགས་
སྤང་བརྩོན་པས་གཟའ་སྐར་བཟང་དུས་འཇུག། ཅེས་པས་བསྟན་ཏེ། རྒས་
དྲགས་ནས་སྟོབས་མ་ཟད་པའི་དུས་སུ་བྱ་སྟེ། དཔེར་ན་མེ་མ་ཤི་གོང་ལ་གསོ་བ་
དང་འདྲ་འོ། བུད་མེད་སྤངས་ལ་བརྩོན་འགྲུས་བསྐྱེད་དེ། གཟའ་སྐར་བཟང་
པོ་གྲུབ་པ་དང་བཀྲ་ཤིས་ཀྱི་ཉི་མ་ལ་བྱའོ།། བྱ་ཐབས་ལ་མདོར་རྒྱུས་གཉིས། །
མདོར་བསྟན་པ་ནི། བྱ་ཐབས་གཙོར་བླང་ཞོར་སྤྱད་རྣམ་པ་གཉིས་ཞེས་
པས། གཙོ་བོར་སློང་བ་དང༌། ཞོར་ལ་སྤྱད་པ་གཉིས་སོ།། རྒྱས་པར་བཤད་པ་
ནི། གཙོ་བོར་བླང་བ་ལ་མདོར་རྒྱས་གཉིས།
མདོར་བསྟན་པ་ནི། གཙོ་བོར་བླངས་ལ་སྔོན་འགྲོ་དངོས་གཞི་གཉིས།།
ཞེས་པས། སྔོན་འགྲོ་དངོས་གཞི་གཉིས་བསྟན་པས།



186
༄༅།འབུམ་ནག་འབུམ་ཆུང་།
རྒྱས་པར་བཤད་པ་དང་པོ་སྔོན་འ གྲོ་ནི། སྔོན་འགྲོ་སྣུམ་འཆོས་རྗེས་ལ་
ཁྲུས་བྱས་པས།། འབྲས་བུ་གསུམ་དང་རྒྱམ་ཚ་པི་པི་ལིང་།། བཅའ་སྒ་ཤུ་དག་
ཡུང་བ་ཡི་ཏང་ག། བུ་རམ་བ་ཆུ་སྦྱར་བས་ཁོང་པ་སྦྱངས།། མ་སྦྱངས་དྲི་བཅས་
ཚོས་ལྟར་དོན་མེད་འགྱུར།། ཞེས་པས་བསྟན་ཏེ། སྔོན་འགྲོ་ཁྲུས་དང་བསྐུ་
མཉེ་བྱས་ལ། བཤལ་གྱིས་དག་པར་སྦྱངས། དེ་མ་སྦྱངས་སྣམ་བུ་དྲི་མ་ཅན་
ཚོས་མི་ལེན་པ་དང་འདྲའོ། དངོས་ གཞི་ ལ་ བདུན་ཏེ། རླུང་ནད་ ཅན་གྱི་
བཅུད་ལེན་དང་། ཚ་བ་ཅན་གྱི་བཅུད་ལེན་དང་། གྲང་བ་ཅན་གྱི་བཅུད་ལེན་
དང་། ཆུ་ སེར་ ཅན་ གྱི་ བཅུད་ ལེན་ དང་། ཆ་ སྙོམས་ ཀྱི་ བཅུད་ལེན་དང་།
བསྲུང་མཚམས་དང་འབྲས་བུའོ །།
རླུང་ནད་ཅན་གྱི་བཅུད་ལེན་ནི དངོས་གཞི་སྒོག་སྐྱ་ཞུན་མར་སྦྱར་བྱས་
ལ། ནས་སྣོད་བདུན་གསུམ་བཞག་ལ་ཞག་གྲངས་བསྟེན།། རླུང་གི་ནད་སེལ་
ཚེ་འཕེལ་བྱེད་པ་ཡིན།། ཞེས་པས་སྒོག་སྐྱ་སྲང་བཅུ་གཅིག་སྐོགས་པགས་བཤུས་
ཏེ། ཆུ་ལ་ཧྲིལ་པོར་ཚོས་པར་བཙོས། དེ་ཚོས་པ་དང་ལེགས་པར་སྣུར་ལ་མར་
སྲང་ཉི་ཤུ་རྩ་གཅིག་དང་སྦྱར་ལ། ནས་གསེབ་ཏུ་ཞག་ཉེར་གཉིག་མནན། དེ་
ནས་ཞག་ཉེར་གཅིག་ཟའོ། །
ཚ་བ་ ཅན་གྱི་བཅུད་ལེན་ནི། བྲག་ཞུན་ལེགས་བཏུལ་གསེར་དངུལ་
ཟངས་ལྕགས་རྣམས།། ལྕགས་སྣོད་འཕྲོད་སྨན་སྦྱར་བ་རིམ་བསྐྱེད་ཟ།། ནད་
འཇོམས་ཚེ་འཕེལ་མོན་སྣེ་རྒྱ་སྲན་སྤང་།། ཞེས་པས་བྲག་ཞུན་བཏུལ་ མ་ལ།
གསེར་དངུལ་ཟངས་ལྕགས་བཞི་གང་རུང་གི་ཕྱེ་མ་དང་། ནད་དང་འཕྲོད་པའི་
སྨན་དང་གསུམ་ལྕགས་སྣོད་དུ་སྦྱར་ལ་ཟ། མོན་ སྣེ་ རྒྱུ་སྲན་ ལ་ སོགས་ ཟས་
གཞན་ཡང་མི་འཕྲོད་པ་བསྲུངས། །
གྲང་བ་ཅན་གྱི་བཅུད་ལེན་ནི། ཙི་ཏྲ་ཀ་དང་མར་སྦྲང་སྦྱར་བ་བསྟེན།།
ཆེ་རིང་ལུས་རྒྱས་མེ་དྲོད་འབར་བར་བྱེད།། ཅེས་པས་བསྟན་ཏེ། ཙི་ཏྲ་ཀ་སྲང་
གསུམ། སྦྲང་སྲང་བཅུ: མར་སྲང་བཅུ་སྦྱར་རོ། །



༄༅ཎའབུམ་ནག
187
ཆུ་སེར་ཅན་གྱི་བཅུད་ལེན་ནི། བ་གཅིན་སྦྱར་བསྟེན་ཤ་བཀྲ་མཛེ་ནད་
སེལ།། ཞེས་པ་སྟེ། ཙི་ཏྲ་ཀ་སྲང་རེ། བ་གཅིན་ཕུལ་གསུམ་སྦྱར་ལ་གཏོང་། །
ཆ་སྙོམས་ཀྱི་བཅུད་ལེན་ནི། ཨ་རུ་བར་སྐྱུར་འབྲས་བུའི་སྨན་མར་གྱིས།།
དབང་པོ་གསལ་ཞིང་སྟོབས་སྐྱེད་རྒས་ཀ་སྲ།། ཞེས་པ་སྟེ། འབྲས་བུ་གསུམ་གྱི་
སྨན་མར་སྦྲང་དང་བུ་རམ་སྦྱར་བའོ།།
བསྲུང་མཚམས་ ནི། ཀུན་ལ་ནད་དང་གང་འཕྲོད་ཐས་ སྤྱོད་ བསྟེན།།
རུལ་སྐྱུར་སྔོ་ངད་མི་འཕྲོད་སྤང་བར་བྱ།། ཞེས་སོ།།
འབྲས་བུ་ནི། ཟླ་བ་གསུམ་དྲུག་ལོ་ཡིས་འབྲས་བུ་འགྲུབ།། ཅེས་པ་སྟེ།
རབ་ཟླ་བ་གསུམ་ན་འགྲུབ། འབྲིང་ཟླ་བ་དྲུག་ན་འགྲུབ། ཐ་མ་ལོ་གཅིག་གིས་
འགྲུབ་བོ།།
ཞོར་ལ་སྤྱད་པ་ནི། དེ་མ་ལྕོགས་ན་ཞར་ལ་སྤྱད་བྱས་པས།། གནས་
སྐབས་འབྲས་བུ་འབྱུང་བར་ནུས་པ་ཡིན།། ཞེས་པས་བསྟན་ཏེ། གཙོ་བོར་
སྤྱོད་པ་དེ་མ་ལྕོགས་ན། བཅུད་ལེན་གོང་ལྟར་སྦྱར་བ་དེ་ལྟོ་ སྟོང་ལ་རྒྱུན་དུ་
བསྟེན་པས། ཞར་ལ་སྤྱད་ཀྱང་ཕན་ཡོན་གོང་དུ་བསྟན་པ་བཞིན་འབྱུང་ངོ༌།
ཞེས་གསུངས་སོ།།
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱུད་པ་གསང་བ་མན་
ངག་གྱི་རྒྱུད་ལས་མི་ན་བ་གནས་པར་བྱ་བའི་ལེའུ་སྟེ་ཉི་ཤུ་རྩ་གསུམ་པའོ།། ཞེས་
པས་བསྟན་ཏོ།
ལེའུ་ཉེར་བཞི་པ། ཉེས་པ་དངོས་སུ་སྟོན་པའི་བརྟག་པ།
གནས་དགུ་པ་ངོས་བཟུང་རྟགས་ཀྱི་གནས་ལ་གཉིས་ཏེ། བསླབ་པར་
ཞུས་པ་དང་། དེའི་ལན་ནོ།། བསླབ་པར་ཞུས་པ་ནི། དེ་ནས་ཡང་དྲང་སྲོང་
ཡིད་ལས་སྐྱེས་ཀྱིས་འདི་སྐད་ཅེས་ཞུས་སོ།། ཀྱེ་དྲང་སྲོང་ཆེན་པོ་རིག་པའི་ཡེ་



188
2ཎའབུམ་ནོག་འབུམ་ཆུང་།
ཤེས་ལགས། ངོས་བཟུང་རྟགས་ཀྱི་གནས་ལ་ཇི་ལྟར་བསླབ་པར་བགྱི༔ འཚོ་
མཛད་སྨན་པའི་རྒྱལ་པོས་བཤད་དུ་གསོལ། ཞེས་ཞུས་ པ་ ལས། ཞེས་པས་
བསྟན་ཏེ།
ལན་ལ་མདོར་རྒྱས་གཉིས; མདོར་བསྟན་པ་ནི༔ སྟོན་པས་གསུངས་པ།
ཀྱེ་དྲང་སྲོང་ཆེན་པོ་ཉོན་ཅིག་ཅེས་སྙན་གསན་དབབ་ནས། ངོས་བཟུང་རྟགས་
ལ་བསླབ་པ་ནི། མེ་དང་དུ་བ་ཇི་བཞིན་དུ། ནད་ཀྱི་ངོས་ནི་རྟགས་ལ་བཟུང་།།
བརྟག་ཐབས་མེད་པའི་སྨན་པ་ཡིས།། རྟགས་ཉིད་རྟགས་སུ་མི་ཤེས་ཏེ། དུ་བ་
རླངས་པར་འཁྲུལ་དང་འདྲ།། སྤྲིན་འདུས་ཆར་འབྱུང་ཟེར་བ་ལྟར།། མ་ངེས་
རྟགས་སུ་བྱེད་པ་ཡོད།། དེ་ཕྱིར་ངོས་འཛིན་བརྟག་ཐབས་མན་ངག་གཅེས།།
ཞེས་པ་སྟེ། ཁོ་དམར་བཅོས་ལ་དགོས་པའི་ཕྱིར།། ཅེས་པ་དངོས་སྟོན་བརྟག་
པ་དང་།། སྐྱེ་བོ་མཁས་ཟེར་མགུ་བའི་ཕྱིར།། ངན་གཡོ་སྐྱོན་གྱིས་བརྟག་པ་
དང་། གསོ་ཚེ་བླང་དོར་བྱ་བའི་ཕྱིར།། སྤང་བླང་མུ་བཞིར་བརྟག་པའོ།
ཞེས་པས་བསྟན་ཏེ། ལུས་ལ་ནད་བྱུང་བ་དེ་གསོ་བ་ལ་ནད་ངོས་འཛིན་དགོས་
པས། དུ་བའི་རྟགས་ལ་བརྟེན་ནས་མེ་ངོས་འཛིན་དགོས་པ་དང་། རྩ་ཆུ་ན་
ལུགས་ཀྱི་བཏག་པ་ལ་བརྟེན་ནས་ནད་ངོས་འཛིན་དགོས་ཏེ། དེ་ལའང་བརྟག་
པའི་ཐབས་མ་ཤེས་ན་མི་རྟོགས་ཏེ། རྟགས་ངེས་པ་ཡོད་ཀྱང་དེ་མ་རྟོགས་ན།
རླངས་པ་དུ་ བར་འཁྲུལ་ནས་ མེ་ ཡོད་ ཟེར་ བ་ དང་ འདྲའོ།། དེ་ ཕྱིར་ བརྟག་
ཐབས་ཤེས་པར་བྱའོ། ཞེས་གདམས་པའོ།། བརྟག་པའི་ ཐབས་ ལ་ མང་དུ་
ཡོད་ཅེ་ན་གསུམ་ཡོད་དེ ཁ་དམར་འདོག་དགོས་པ་དང་། བཅོས་ཐབས་
དགོས་པའི་ཕྱིར། ཉེས་པ་དངོས་སུ་སྟོན་པའི་བརྟག་པ་དང༌། སྐྱེ་བོ་རྣམས་
མཁས་ཟེར་མགུ་བའི་ཕྱིར་ངན་གཡོ་སྐྱོན་གྱིས་བརྟག་པ་དང། གསོ་ཚེ་བླང་དོར་
བྱ་བའི་ ཕྱིར་ སྤང་བླང་ མུ་ བཞིར་ བརྟག་ པའོ།། རྒྱས་ པར་ བཤད་ ན་ གསུམ།
ལེའུ་ཉེར་བཞི་པས་ཉེས་པ་དངོས་སུ་སྟོན་པའི་བརྟག་པ་བསྟན། ལེའུ་ཉེར་ལྔ་
པས་ངན་གཡོ་སྐྱོན་གྱིས་བརྟག་པ་བསྟན། ལེའུ་ཉེར་དྲུག་པས་སྤང་བླང་མུ་



༄༅འབུམ་ནག
189
]
བཞིར་བརྟག་པ་བསྟན་ནོ།།
དེ་ལ་ལེའུ་ཉེར་བཞི་པ་ལ་ལེའུའི་གཞུང་དང་མཚན་གཉིས། གཞུང་ལ་
ཡང་མདོར་རྒྱུས་གཉིས། མདོར་བསྟན་པ་ནི། ཉེས་པ་དངོས་སུ་སྟོན་པའི་
བརྟག་པ་ལ།། སློང་བ་རྒྱུ་ཡི་སྒོ་ནས་བརྟག་པ་དང་།། མཚན་ཉིད་རྟགས་ཀྱི་སྒོ་
ནས་བརྟག་པ་དང་། ཕན་གནོད་བསྟེན་པའི་སྒོ་ནས་བརྟག་པའོ།། སློང་བ་རྒྱུ་
རྐྱེན་ཟས་དང་སྤྱོད་ལམ་རྣམས།། གང་ཐོས་གང་བྱས་ནད་ཀུན་རྟོགས་པར་
ནུས། ཁྱད་པར་སློང་བའི་རྐྱེན་གྱིས་ཤེས་པར་བྱ། ཅི་ཕྱིར་རྒྱུ་ལས་འབྲས་བུ་
འགལ་མི་སྲིད།། ཅེས་པ་སྟེ། དང་པོ་ནད་པ་དེ་ལ་ཁ་ཟས་གང་ཟོས་སྤྱོད་ལམ་
གང་བྱས་རྐྱེན་ཅི་ལྟ་བུ་ལས་བྱུང་དྲིས་ཏེ། དེའང་ ཁྱད་པར་རླུང་མཁྲིས་བད་
ཀན་གསུམ་སློང་བའི་རྐྱེན་གྱིས་ནད་རྣམས་ངོ་ཤེས་པར་བྱའོ།། སློང་བའི་རྒྱུ་ལ་
བརྟག་དགོས་པ་དེ་ཅི་ཡི་ཕྱིར་ན་ཅི་ཕྱིར་རྒྱུ་ལས་འབྲས་བུ་འགལ་མི་སྲིད། ཅེས་
པ་སྟེ། རླུང་སློང་རྐྱེན་གྱི་ཟས་སྤྱོད་བྱས་པས་ན་བྱུང་ན། རླུང་ནད་ལས་བད་
མཁྲིས་གཉིས་སུ་མི་སྲིད། མཁྲིས་པ་སློང་རྐྱེན་གྱི་ཟས་སྤྱོད་བྱས་པས་ན་བྱུང་ན་
མཁྲིས་པ་ལས་བད་རླུང་གཉིས་སུ་འགྱུར་མི་སྲིད། བད་ཀན་སློང་རྐྱེན་གྱི་ཟས་
སྤྱོད་བྱས་པས་ན་བྱུང་ན་བད་ཀན་ལས་རླུང་མཁྲིས་གཉིས་སུ་འགྱུར་མི་སྲིད།
དེས་ན་རྒྱུ་ལས་འབྲས་བུ་རྟོགས་པར་བྱའོ། །
མཚན་ཉིད་རྟགས་ཀྱི་སྒོ་ནས་བརྟག་པ་ལ། མདོར་རྒྱུས་གཉིས། མདོར་
བསྟན་པ་ནི། མཚན་ཉིད་རྟགས་ལ་བརྟག་གཞི་བརྟག་ཡུལ་དང་།། བརྟག་སྒོ་
བརྟག་པའི་ཚུལ་དང་རྣམ་པ་བཞི།། ཞེས་ པས་ གཞི་གང་ལ་བརྟག་ པ་དང༌།
ཡུལ་གང་ལ་བརྟག་པ་དང༌། སྒོ་གང་ལ་བརྟག་པ་དང༌། ཚུལ་ཇི་ལྟར་བརྟག་
པའོ།། རྒྱས་པར་བཤད་པ་ལ།
དང་པོ་གཞི་གང་ལ་བརྟག་པ་ནི། གཞི་ནི་རླུང་དང་མཁྲིས་པ་བད་ཀན་
གསུམ།། མཚན་ཉིད་འཕེལ་ཟད་གསོག་ལྡང་འཁྲུག་པའི་རྟགས། ཚ་གྲང་
གཉིས་སུ་དྲིལ་ལ་བརྟག་པར་བྱ།། ཞེས་པ་སྟེ། བརྟག་པའི་གཞི་རླུང་མཁྲིས་



19)
༄༅།འབུམ་ནག་འབུམ་ཆུང་།
བད་ཀན་བརྟག་པ་སྟེ། དེ་གསུམ་ལ་མཚན་ཉིད་ཉི་ཤུའི་རྟགས་དང་། འཕེལ་
ཟད་ཀྱི་རྟགས། འཁྲུག་པའི་རྟགས་གསུམ་པོ་དེ་རྐྱང་བར་འདུག་གམ། འདུས་
པར་འདུག་བརྟག་གོ། གསོག་ལྡང་སྨྲས་ཀྱང་གསོག་པའི་རྟགས་དང་། འཕེལ་
བ་དང་། ལྡང་བ་དང་། འཁྲུག་པ་དང་གཅིག་པས་གསུམ་པོ་དེར་འདུས་སོ།
དེ་ཐམས་ཅད་ཀྱང་མདོ་དོན་ཚ་གྲང་གཉིས་སུ་དྲིལ་ལོ།། ནད་ཚ་གྲང་གང་དུ་
འདུག་ཀྱང་བརྟག་པའོ། །
ཡུལ་གང་དུ་འདུག་ཀྱང་བརྟག་པ་ནི། བརྟག་ཡུལ་དབང་པོ་ཡུལ་ལྔ་དྲི་མ་
ལྔ།། དབང་པོ་མིག་དང་རྣ་བ་སྣ་ལྕེ་ལུས།། ཡུལ་ནི་གཟུགས་སྒྲ་དྲི་རོ་རེག་བྱ་ལྔ།།
དྲིམ་ལུད་པ་འཁྲུ་སྐྱུག་ཆུ་ཁྲག་བརྟག། ཅེས་པ་སྟེ། བརྟག་གཞི་རླུང་མཁྲིས་
བད་ཀན་གསུམ་པོ་དེ་བརྟག་ཡུལ་གང་ལ་བརྟག་ལ་ངོས་བཟུང་བ་ལ། དབང་
པོ་ལྔ་ཡུལ་ལྔ་དྲི་མ་ལྔ་བཅོ་ལྔ་པ་དེ་ལ་རྟགས་ངོས་བཟུང་སྟེ། ནད་པ་དེའི་དབང་
པོ་མིག་ལ་བརྟག། ཅེས་སོ།། བརྟག་པ་ཡུལ་ལ་བརྟག་པ་དེ། རླུང་མཁྲིས་བད་
ཀན་གསུམ་ལ་བརྟག་གོ། ཡུལ་ ལྔ་ནི། སྨན་པའི་དབང་པོ་ལྔའི་ཡུལ་ལྔ་སྟེ།
མིག་གི་ཡུལ་དུ་ནད་པའི་གཟུགས་ཀྱི་དབྱིབས་ཁ་དོག་ལ་སོགས་ལ་བརྟག རྣ་
བའི་ཡུལ་དུ་སྒྲ་སྟེ་ནད་པའི་སྐད་ལ་བརྟག སྣའི་ཡུལ་དུ་ནད་པའི་དྲི་ཆེ་ཆུང་
བརྟག ལྕེའུ་ཡུལ་ནི་ནད་པ་རང་གི་ལྕེའི་ཡུལ་ཏེ། རླུང་ལ་སྐྱའམ་སྔོ། མཁྲིས་
པ་ཁ་བ། བད་ཀན་ལ་མངར་བ་གང་བྲོ་བརྟག ལུས་ཀྱི་རེག་བྱ་སྟེ། ལུས་ལ་
རེག་བྱ་ཚ་གྲང་འཇམ་རྩུབ་རྣམས་བརྟག་པ་ལུས་ཀྱི་རེག་བྱ་སྟེ། རླུང་མཁྲིས་
བད་ཀན་གསུམ་གསུམ་དུ་བརྟག་གོ། དྲི་མ་ལྔ་ནི། ལུད་པ་རླུང་གི་ལུད་པར་
འདུག་གམ། མཁྲིས་པའམ། བད་ཀན་གྱི་ལུད་པར་འདུག་བརྟག་གམ་གང་དུ་
འདུག་བརྟག་གོ། དེ་བཞིན་དུ་འཁྲུ་སྐྱུག་ཆུ་ཁྲག་ལྔ་ལ་རླུང་མཁྲིས་བད་ཀན་
གང་འདུག་བརྟག་གོ།
བརྟག་པའི་སྒོ་ནི། བརྟག་སྒོ་ཡུལ་དུས་རང་བཞིན་ན་ཚོད་དང་།། ཉིན་
ཞག་ཟས་ཟོས་གནས་ལས་མ་འཁྲུལ་རྟོགས།། ཞེས་སོ།། སྒོ་གང་ནས་བརྟག་ན་



༄༅།འབུམ་ནུག
191
ཡུལ་རླུང་མཁྲིས་བད་ཀན་གང་གི་ཡུལ་ཅིག་འདུག ནམ་ཟླའི་སོ་མཚམས་གང་
ཡིན་འདུག རང་བཞིན་བདུན་གྱི་མི་གང་ཡིན། ན་ཚོད་གསུམ་གང་ཡིན་ན།
ཉིན་ཞག་དུས་དྲུག་ནམ་ན། ཟས་ཀྱི་དུས་གསུམ་ནམ་ན། གནས་སྤྱི་དང་བྱེ་
བྲག་ཁྱད་པར་གསུམ་གང་ན་བརྟག་པས། དེ་རྣམས་ཕྱོགས་གཅིག་ཏུ་འཛོམ་ན་
ནད་བྱུང་བ། དེ་རྣམས་འཁྲུག་ན་ལྡན་འདུས་ཀྱི་ནད་དོ།། ཚུལ་ཇི་ལྟར་བརྟག་
པ་ལ་མདོར་རྒྱུས་གཉིས།
མདོར་བསྟན་པ་ནི། བརྟག་ཚུལ་བལྟ་དང་རེག་པ་དྲི་བས་བརྟག། ཅེས་
པས་སྨན་པ་དེས་ནད་པ་ལ་བརྟག་པ་ལ་ཚུལ་ཇི་ལྟར་བརྟག་ན། བལྟ་བ་རེག་པ་
དྲི་བ་གསུམ་གྱི་སྒོ་ནས་བརྟག་གོ། རྒྱས་པར་བཤད་ན། །
དང་པོ་བལྟ་བས་བརྟག་པ་ནི། བལྟ་བ་མིག་ཡུལ་བོང་དབྱིབས་ཁ་དོག་
བརྟག། ཁྱད་པར་ལྕེ་དང་ཆུ་ལ་བརྟག་པར་བྱ།། འདི་ནི་མཐོང་བ་ཡུལ་རིག་
བརྟག་པ་ཡིན།། ཞེས་པས། བལྟ་བས་བརྟག་པ་ཞེས་བྱ་བ་ནི། སྨན་པའི་མིག་
གི་ཡུལ་དུ་གྱུར་བའི་བརྟག་པ་ཐམས་ཅད་ལ་བྱ་སྟེ། དེ་ཡང་ལུས་བོངས་ཆེ་ཆུང་།
དབྱིབས་དགྱེ་དགུ། ཁ་དོག་དཀར་སེར་ནག་པོ་ལ་སོགས་པ་ལ་ བརྟག་ པའོ།
འོན་ཀྱང་ཁྱད་པར་ལྕེ་དང་ཆུ་གཉིས་ལ་བརྟག་པར་བྱ་སྟེ། དེ་ཅིའི་ཕྱིར་ཞེ་ན།
ཁོང་ན་ནད་ཡོད་པའི་རྟགས་ལྕེ་ལ་འབྱུང་བའི་ཕྱིར་ནད་ཁོང་ན་ཡོད་པའི་རྟགས་
ལྕེ་གཙོ་བའོ།། ནད་ཁོང་ན་ཡོད་པའི་ཁུ་བ་ཆུ་ལ་འབྱུང་བའི་ཕྱིར་ཆུ་གཙོ་བའོ།།
དེས་ན་ལྕེ་ཆུ་གཉིས་ལ་ནད་དངོས་སུ་བརྟག་པའོ།། བརྟག་པ་འདི་ལ་མཐོང་བ་
ཡུལ་རིག་པའི་བརྟག་པ་ཞེས་བྱའོ། །
རེག་པས་བརྟག་པ་ནི། རེག་པ་ལུས་ཡུལ་ཚ་གྲང་འབུར་འཇམ་བརྟག་
ཁྱད་པར་བརྡ་སྦྱོར་འཕྲིན་པ་རྩ་ལ་བརྟག། འདི་ནི་དཔྱོད་པ་དོན་རིག་བརྟག་
པ་ཡིན། ཞེས་པ་སྟེ། རེག་པའི་བརྟག་པ་ཞེས་བྱ་བ་ནི། ལུས་ཀྱི་ཡུལ་དུ་གྱུར་
པའི་བརྟག་པ་ཐམས་ཅད་ལ་བྱ་སྟེ། དེ་ཡང་ཤ་དྲོད་ཚ་གྲང་གཉིས། སྐྲངས་པ་
སྲ་སྙི་གཉིས། ཚིགས་པ་བྱེའམ་མ་བྱེ། བྱུང་ཤོར་ལྟ་བུའི་འབུར་སྐྱོང་གཉིས་



192
༄༅འབུམ་ནག་འབུམ་ཆུང་།
འཛམ་རྩུབ་གཉིས་ལ་སོགས་པ་རེག་བྱ་ལ་བརྟག་པར་བྱའོ།། ཁྱད་པར་ནད་
དང་སྨན་གཉིས་ལ་བརྡ་སྦྱོར་བའི་འཕྲིན་པ་རྩ་ཡིན་པས་རྩ་ལ་བརྟག་པར་བྱའོ།
འདི་ནི་དཔྱོད་པ་དོན་རིག་པའི་བརྟག་པའོ།།
དྲི་བས་བརྟག་པ་ནི། དྲི་བས་བརྟག་པ་རྣ་བའི་ཡུལ་ཀུན་ཏེ།། གང་གིས་
གང་ལྟར་གང་ན་གང་འདུག་གང་།། ཁྱད་པར་རྒྱུ་གནས་མཚན་ཉིད་དྲིས་ལ་
བརྟག། རྒྱུ་ལ་ཉེས་པ་གནས་ལ་འཇུག་པའི་སྒོ།། མཚན་ཉིད་ནད་རིགས་བྱེ་
བྲག་ཕྱེད་པར་འགྱུར།། དེ་ཕྱིར་བརྟག་པ་ཀུན་ལ་དྲི་བ་གཅེས།། འདི་ནི་ཐོས་པ་
སྒྲ་རིག་ཅེས་སུ་བཤད།། ཅེས་པས་བསྟན་ཏེ། དྲི་བས་བརྟག་པ་ཞེས་བྱ་བ་ནི།
སྨན་པའི་རྣ་བས་ཉན་པར་བྱ་བའི་ཡུལ་ཐམས་ཅད་ལ་བྱའོ།། རྒྱུ་རྐྱེན་གང་གིས་
ན། མཚན་ཉིད་ཇི་ལྟར་ན། གནས་གང་ན། དུས་གང་ཟས་སྤྱོད་ཕན་གནོད་
གང་འདུག་ལ་ སོགས་ པ་དྲི་བར་བྱའོ།། ཁྱད་པར་རྒྱུ་རྐྱེན་ཅིས་བསླང་། ན་
ལུགས་ཀྱི་མཚན་ཉིད་ཇི་ལྟར་ན། གནས་གང་ན་ན།: དྲི་བ་གསུམ་གལ་ཆེ། དེ་
ཅིའི་ཕྱིར་ཞེ་ན་རྒྱུ་དེས་སླང་དྲིས་པས་ཉེས་གསུམ་གང་སླངས་གང་སྐྱེས་ ཤེས།
ན་ལུགས་ཇི་ལྟར་ན་དྲིས་པས་ནད་རིགས་ཚ་གྲང་སོ་སོར་ཕྱེད། གནས་གང་ན་
དྲིས་པས་འཇུག་སྒོ་དྲུག་གང་དུ་ཞུགས་ཤེས་པའོ།། འདི་ལ་ཐོས་པ་སྒྲ་རིག་པའི་
བརྟག་པ་ཞེས་བྱའོ།།
ཕན་གནོད་གོམས་པས་བརྟག་པ་ནི། ཕན་གནོད་བསྟེན་པ་ཟས་སྤྱོད་
སྨན་དཔྱད་བཞི།། རྒྱུ་དང་ནད་ཀྱི་ངོ་བོ་མཐུན་མི་མཐུན། འཕྲོད་མི་འཕྲོད་
ལས་ནད་ཀུན་ཤེས་པར་འགྱུར། ལྟར་སྣང་མ་ཡིན་བསྲིངས་པས་རྟོགས་འགྱུར་
ཏེ། སྨན་པས་ཉམས་རྙེད་ནད་པའི་གསོ་དོན་ཤེས།། ཞེས་པ་སྟེ། གོང་གི་
རྟགས་ལ་ཐེ་ཚོམ་ཟ་ན༑ ཟས་སྨན་ཕན་གནོད་བསྟེན་ལ་བརྟག་པ་སྟེ། རྒྱུ་དང་
མི་མཐུན་པའི་ནད་ཀྱི་ཉེས་རྒྱུ་གསུམ་ཡིན་པས། རླུང་དང་བསིལ་རྩུབ་མི་མཐུན་
པ་སྟེ། དེ་མི་འཕྲོད་ན་རླུང་དུ་ཤེས༔ རླུང་དང་དྲོད་མཐུན་པ་སྟེ། དེ་འཕྲོད་ན་
རླུང་དུ་ཤེས་སོ།། དེ་བཞིན་དུ་མཁྲིས་པ་དང་བསིལ་བ་མཐུན། ཚ་བ་རྣོ་བ་མི་



༄༅།འབུམ་ནག
193
78 Mc
མཐུན། བད་ཀན་དང་ཚ་རྣོ་མཐུན། ལྕི་བསིལ་མི་མཐུན་པས་འཕྲོད་མི་འཕྲོད་
བརྟག་པ་དང༌། ནད་དང་མཐུན་པ་ནི་རིམས་ལ་བོང་ང་དཀར་པོ། གློ་ལ་ཤིང་
མངར། ཚ་བ་ལ་གི་ཝང་ལྟ་བུའོ།། ནད་དང་མི་མཐུན་པ་ཚ་བ་ལ་གོ་ལོག ཚ་
རིམས་ལ་མར་ནག་ལྟ་བུའོ།། འཕྲོད་མི་འཕྲོད་ལས་ཤེས་པར་བྱའོ།། ཡང་མི་
འཕྲོད་ཀྱང་འཕྲོད་པ་ལྟར་སྣང་བ་དང༌། འཕྲོད་ཀྱང་མི་འཕྲོད་པ་ལྟར་སྣང་བ་
ནི་ཡུན་ཐུང་བ་ཡིན་པས། འཕྲོད་ངེས་པ་དང་མི་འཕྲོད་ངེས་པ་ནི། ཕྱོགས་
གཅིག་ཏུ་ཡུན་རིང་དུ་བསྲིངས་པས་རྟོགས་འགྱུར་ཏེ། སྨན་པས་ཉམས་སུ་མྱོང་
བའི་གདེང་རྙེད་པས་གསོ་བའི་དོན་ཤེས་པར་འགྱུར་རོ། ཞེས་གསུངས་སོ།།
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་ངན་
ངག་གི་རྒྱུད་ལས་ཉེས་པ་དངོས་སུ་སྟོན་པའི་བརྟག་པའི་ལེའུ་སྟེ་ཉི་ཤུ་རྩ་བཞི་
པའོ།། །
ལེའུ་ཉེར་ལྔ་པ། ངན་གཡོ་སྐྱོན་གྱིས་བརྟག་པ།
ངན་གཡོ་སྐྱོན་ གྱི་ བརྟག་ པ་ ལ༑ དབབ་ གཞུང་ མཚན་ གསུམ། སྙན་
གསན་དབབ་པ་ནི། དེ་ནས་ཡང་དྲང་སྲོང་རིག་པའི་ཡེ་ཤེས་ཀྱིས་འདི་སྐད་
ཅེས་གསུངས་སོ།། ཀྱེ་དྲང་སྲོང་ཆེན་པོ་ཉོན་ཅིག་ཅེས་སྙན་གསན་དབབ་ནས།
གཞུང་ལ་མདོར་རྒྱས་གཉིས། མདོར་བསྟན་པ་ནི། ངན་གཡོ་སྐྱོན་གྱི་སྒོ་ནས་
བརྟག་པ་ནི། མཚན་ཉིད་ཤེས་བྱ་མཚང་འབྲུ་དེ་དུས་བསྲིང་། སྔར་རྗེས་
བཅད་དང་བཅུད་ལ་བོར་བ་དང་།། ཁ་བཅིང་སྤོ་ལ་གདོན་དང་ཐབས་འོག་
གཞུག། ཅེས་པས་བསྟན་ཏེ། སྐྱེ་བོ་རྣམས་ནི་མགུ་བར་བྱ་བའི་ཕྱིར། ངན་
གཡོ་སྐྱོན་གྱིས་བརྟག་པ་ལ་བརྒྱད་ཀྱིས་སྟོན་ཏེ། མཚན་ཉིད་ཤེས་པར་བྱ་བ་
དང་། མཚང་འབྲུ་བ་དང་། དེ་དུས་བསྲིང་བ་དང་། སྔར་རྗེས་བཅད་པ་
དང་། བཅུད་ ལ་ བོར་ བ་ དང་། ཁ་ བཅིང་བ་དང་། སྤོ་ལ་ གདོན་ པ་ དང་།



194
འབུམ་ནག་འབུམ་ཆུང་།
ཐབས་འོག་གཞུག་པ་དང་བརྒྱུད་དོ། །
དང་པོ་མཚན་ཉིད་ཤེས་པར་བྱ་བ་ནི། ནད་ཀུན་སྤྱི་དང་ཁྱད་པར་རྟགས་
ཤེས་པས། འདི་ན་ཙམ་ལས་འདི་འོང་རྟོགས་པར་འགྱུར།། དེ་ཕྱིར་དེ་ལ་
གོམས་ཤིང་འདྲིས་པ་གཅེས།། རིན་ཆེན་ལ་སོགས་བཟང་ངན་ཤེས་པ་ཡང་།།
བསྟན་བཅོས་མ་ཡིན་དེ་མེད་པར་ཡང་མིན།། ཞེས་པ་སྟེ། ནད་སྤྱི་དང་བྱེ་བྲག་
གི་མཚན་ཉིད་ཐམས་ཅད་གསལ་བར་ཤེས་བའོ།། དེ་ཤེས་པས། ནད་པ་དེས་
འདི་ན་ཟེར་བའི་ཚིག་ཙམ་ལ་བརྟེན་ནས། ན་ལུགས་དང་ཟས་སྤྱོད་ཕན་གནོད་
གསོ་དཀའ་སླ་ལ་སོགས་པ། འདི་འདྲ་ཅིག་འོང་བྱ་བ་ ཤེས་ཤིང་རྟོགས་པར་
འགྱུར་བས། དེའི་ཕྱིར་ནད་ཀུན་གྱི་མཚན་ཉིད་ལ་གོམས་ཤིང་འདྲིས་པར་བྱ།
ཞེས་ངས་བསྟན་ཏེ། དཔེར་ན་ཚོང་འདུས་པ་རྣམས། རིན་ཆེན་གསེར་དངུལ་
ལ་འདྲིས་ཤིང་གོམས་པས། མཐོང་བ་ཙམ་གྱིས་བོཟང་ངན་ཤེས་པ་དང་འདྲ་སྟེ།
བཟང་ངན་ཤེས་པར་བྱ་བའི་དོན་ནོ།
མཚང་འབྲུ་བ་ཞེས་བྱ་བ་ནི། མཚང་འབྲུ་ཕོ་ཉ་འབྲེལ་བ་ཐབས་ཀྱི་ཕྱིར།།
ཅིན་ཇི་ལྟར་གང་བཏང་སུ་ཡིན་དང་།། ཞག་གྲངས་དཔྱད་པས་མི་སྨྲ་མངོན་
པར་ཤེས།། ཞེས་པ་སྟེ། ཕོ་ཉ་བང་ཆེན་དེའམ། ནད་པ་དེ་ཡི་ཉེ་འབྲེལ་ལ།
ཁོས་འདྲི་བར་འདུག་མཉམ་དུ་མ་ཚོར་བའི་ཐབས་ཀྱིས་བློ་ཕྱོགས་མེད་དུ་འདྲི་སྟེ།
དེ་ཡི་གསེབ་ཏུ་ནད་འདྲི་བའི་བློ་ཚིག་རེ་རེ་གཉིས་གཉིས་སྤེལ་མ་དྲི་བར་བྱ་སྟེ།
ན་བ་རང་ཅི་ན། ན་ལུགས་ཇི་ལྟར་ན་བ་ཡིན་འདུག ཟས་སྨན་གང་བཏང་།
སྨན་པ་སུས་བཅོས། ཞག་དུ་ལོན་བྱ་བ་ལ་སོགས་པ། མ་ཚོར་བར་རྩད་བཅད་
པས། ནད་པ་དེ་ལ་འདྲི་མི་དགོས་པར་མངོན་པར་ཤེས་པའོ།།
དེ་དུས་སྙིང་བ་ཞེས་བྱ་བ་ནི། དུས་བསྲིང་རིང་སྟབས་མ་ཡིན་ཐང་ཅིག་
གནུས།། དེ་བར་ལུས་ངག་མ་ཡོངས་གཏམ་ལ་དཔྱད།། ཅེས་པས་བསྟན་ཏེ།
ནད་པ་སྟོན་དུ་བྱུང་བའི་དུས་སུ། མོད་ལ་ལག་པ་བཅང་གིས་མི་འཛིན་པར་
ཐང་ཅིག་ནད་པའི་རྩར་བསྡད་ལ། དེ་ཡི་བར་དུ་ནད་པ་དེའི་ལུས། ལྕི་ཡང་



༄༅།འབུམ་ནག
195
མཉེན་གྱོང་ ཤ་ སྐམ་རློན་མདོག་ཤོར་མ་ཤོར་གློ་ལུ་མི་ལུ་དང་། ངག་གིས་སྨྲ་
ལུགས་ལ་ སོགས་རྣམས་ཆ་ཡིས་བརྟག ཟླ་བོ་གཞན་དུ་འདྲི་བའི་ཡེངས་མ་
གཏམ་ལ། ཅི་དང་ཅི་ན་ཇི་ལྟར་ན། ཟས་སྤྱོད་ཕན་གནོད་རྣམས་འདྲི་བར་བྱ་
སྟེ། བསྟུད་ནས་དྲིས་ན་འོག་ཕྱོགས་པའོ།། མང་པོ་དྲིས་ནའང་འཁྲུག་ནས་
འོང་། རེ་རེ་ལ་བར་བཅད་ལ་འདྲིའོ།། མང་པོ་མི་འདྲི། གལ་ཆེ་བའི་རེ་རེ་
གཉིས་གཉིས་དྲིས་ནས། དེ་ངོ་ཤེས་ཤིང་རྟོགས་པར་བྱས་ནས། ད་གཟོད་རྩ་
ཆུ་ལ་བརྟག་པར་བྱའོ །།
སྔར་རྗེས་བཅད་པར་བྱ་བ་ནི། རྗེས་བཅད་གཏར་བསྲེག་སྨན་སྦྱོར་ཅི་
བྱས་བཙལ།། རྙེད་པ་ཙམ་གྱིས་ཚ་གྲང་ཕྱོགས་མཐུན་རྟོགས།། ཞེས་ པས་
བསྟན་ཏེ། ནད་པ་དེ་ཡི་ལུས་ལ་གཏར་བསྲེག་གང་བྱས་བཙལ། སྨན་སྦྱོར་ཅི་
བྱས་དྲིས། གཏར་ག་བྱས་རྗེས་འདུག་ན། སྔར་ཚ་བར་བཟུང་བར་ཤེས། མེ་
བཙའ་བྱས་རྗེས་ འདུག་ན། བད་རླུང་དུ་བཟུང་བར་ ཤེས་ པར་ བྱའོ།། དེ་
བཞིན་སྨན་ཡང་སེ་འབྲུ་ཚ་སྣར་སྦྱར་རམ༑ བསིལ་ཕྱེད་བསིལ་ཐང་སྦྱར་འདུག་
པ་ལས། ཚ་གྲང་གི་ཕྱོགས་ཙམ་ནི། སྔར་གྱི་སྨན་དང༌ ཕྱོགས་ མཐུན་པར་
རྟོགས་པས། གོ་ལོག་ཏུ་མི་འགྱུར་བའོ།།
བཅུད་ལ་བོར་བ་ཞེས་བྱ་བ་ནི། བཅུད་ལ་བོར་བ་མི་སྨྲ་མ་རྟོགས་ན།།
སྒྲོག་ཕྱིར་ངན་པ་མི་བྱ་གདོན་བཅོས་དགོས། སྨན་ཅིག་སྦྱར་ན་ལན་ཞེས་
བྱིངས་པོར་སྨྲ། ངང་གིས་མི་ཐུབ་འདི་ན་ཅི་བྱ་འབྱིན།། ཞེས་པ་སྟེ། ནད་པ་
ཡང་ན་ལུགས་སྨྲར་མི་འདོད། རང་གིས་ཀྱང་མ་རྟོགས་མི་ཤེས་པར་འདུག་ན།
འཕྱ་སྒྲོག་གཏོང་དུ་འོང་བའི་ཕྱིར། ཟས་ངན་མི་ཟ་སྤྱོད་ལམ་ངན་པ་མི་བྱ།
གདོན་བཅོས་དགོས། སྨན་སྦྱར་ནའང་ཕན་པར་འདུག ཅེས་ཁ་མི་གསལ་
བར་བྱིངས་པོར་སྨྲས་པས། དེས་ནད་པ་དེས་ངང་གིས་མི་ཐུབ་སྟེ། འདི་ན་
བྱུང་། སྔར་འདི་བྱས། ད་ཅི་དགོས། ད་གཟོད་སྨྲ་བར་འགྱུར་རོ།།
ཁ་བཅིང་ཞེས་བྱ་བ་ནི། ཁ་བཅིང་ཞེས་པ་ཁ་ཅིག་འཕྲད་པ་དེ།། སྨྲ་བར་



， 196
འབུམ་ནུག་འབུམ་ཆུང་།
བྱེད་པ་སྨྲས་པས་ཚུད་བྱས་ཏེ། ཙི་ན་སྨན་པས་ཤེས་ཀྱི་བཤད་མི་དགོས།
གསལ་བར་བརྗོད་པས་སྐྱེ་བོ་ངོ་མཚར་ཟེར།། ཞེས་པས་བསྟན་ཏེ། ནད་པ་
བཅིང་པོ་ཁ་ཅིག་འཕྲད་པ་དང་ན་ལུགས་བཤད་བྱུང་ན། ན་ལུགས་མགོ་སྨོས་
པ་ཙམ་གྱིས་ནད་འདི་ཡིན་པར་འདུག་སྙམ་དུ་ཁོང་དུ་ཚུད་ནས་ ཅི་ན་བཤད་
མི་དགོས། སྨན་པས་རྩར་བལྟས་པས་ཤེས་ཏེ་འོང་གི ཁ་རོག་སྡོད་ཅིག་བྱས་
ལ། ཁ་དིག་ལ་ན་ལུགས་དང་ཟས་སྤྱོད་ཕན་གནོད་དེ་འདྲ་འོང་བྱས་ཏེ། ཁ་
གསལ་ལ་བརྗོད་པས། སྐྱེ་བོ་རྣམས་ངོ་མཚར་ཆེ། མཁས་པར་འདུག་ཟེར་བའི་
སྙན་གྲགས་ཐོབ་པར་འགྱུར་རོ།།
སྤོ་ལ་གདོན་པ་ཞེས་པ་ནི། སྤོ་ལ་གདོན་པ་ཐབས་ཀྱིས་རྟོགས་གྱུར་ན།།
གཞན་དག་རྩ་ཆུ་ན་ལུགས་མང་བརྟག་དགོས།། ང་ལ་མ་ཡིན་གཅིག་ལ་ཁ་
དམར་གདགས།། མིག་བལྟས་ཙམ་གྱིས་ཆོག་ཅེས་གྲགས་པ་འབྱུང་། ཡང་ན་
ཞིབ་ཏུ་དཔྱད་པས་བརྟག་མཁས་ཟེར།། ཞེས་པ་སྟེ། སྔར་གྱི་ཐབས་དེ་རྣམས་
ཀྱིས་ནད་དེ་རྟོགས་པར་གྱུར་ན། སྨན་པ་གཞན་རྣམས་ནི་རྩྭ་ཆུ་ན་ལུགས་མང་
པོ་བརྟག་དགོས་པ་ཡིན་ཏེ། ལྕེ་ སྟོན་དང་ཞེས་ པའམ། གོམ་པ་འགའ་བོར་
དང་། ཞེས་པ་ལྟ་བུ་ གཅིག་ལ། ཁ་ དམར་ གདགས་པས། སྐད་ དམ་ མིག་
བལྟས་པ་ཙམ་གྱིས་ཆོག་ པར་ འདུག་ཅེས་སྙན་ གྲོགས་འབྱུང་ངོ༌།། ཡང་ན་
བརྟག་པའི་ཐབས་ཡོད་ཚད་ལས་ཞིབ་ཏུ་བརྟག་སྟེ། ཁ་དམར་གདགས་ན་ཤིན་
ཏུ་བརྟག་པ་ལ་མཁས་པར་འདུག་གོ་ཞེས་པའི་གྲགས་པ་འབྱུང་ངོ༌།།
ཐབས་འོག་ཏུ་གཞུག་པ་ལ་མདོར་རྒྱས་གཉིས་ཏེ། མདོར་བསྟན་པ་ནི།
ཐབས་འོག་གཞུག་པ་ཀུན་གྱིས་སྐད་མི་སྟེར།། རྣམ་པའི་ཁ་དམར་བཏགས་ལ་
རྫོང་ལ་བྲོས།། ཞེས་པས། དེ་རྣམས་ཀུན་གྱིས་སྐད་མི་སྟེར་བར་ངོས་མ་ཟིན།
རྣམ་པ་ཁ་དམར་དུ་གདགས་པ་དང་རྫོང་ལ་བྲོས་པ་གཉིས་སོ།།
རྒྱུས་པར་བཤད་པ་ལ། རྣམ་པ་ཁ་དམར་གདགས་པ་ནི། དང་པོ་ཟས་
སྤྱོདམི་འཕྲོད་གདོན་གྱིས་རྐྱེན།། རུལ་སྐྱུར་དྲག་ཤུལ་རྗེན་ཟས་གནོད་ཅེས་བྱ།།



༄༅།འབུམ་ནག
197
ir
གཉེན་པོ་ཕན་གནོད་མེད་པའི་སྙོམས་པ་དབོག། ཅེས་པས་བསྟན་ཏེ། ནད་
འདི་ཟས་སྤྱོད་མི་འཕྲོད་པ་དང་གདོན་གྱིས་སྐྱེད་པ་ཡིན་པས། ཟས་རུལ་སྐྱུར་
དང་རྗེན་ཟས་གནོད། སྤྱོད་ལམ་དྲགས་དལ་ གནོད་ ཅེས་བྱ། དེ་ཅིའི་ཕྱིར་
གནོད། རྩ་ཆུ་ན་ལུགས་གང་ཡང་ངོས་མ་ཟིན་པའི་ནད་དེ། ལྡན་འདུས་ཀྱི་
ནད། འདུ་བ་འཁྲུགས་ནད་ཅིག་ལས་འོས་མེད། དེ་ལ་ཟས་བསིལ་དྲགས་དྲོད་
དྲགས་གཉིས་ཀ་གནོད་ལ། སྤྱོད་ལམ་ཡང་དྲགས་དལ་གཉིས་ཀ་གནོད་པའི་
ཕྱིར། གཉེན་པོ་ཡང་ཚ་གྲང་གང་ལ་ཡང་མི་གནོད་པའི་སྟོབས་ཀྱིས་སྦྱོར་བ་
ཕོག་པས། གནོད་པ་མི་སྐྱེལ་བའོ།།
རྫོང་ལ་བྲོས་པ་ནི། རྫོང་ལ་བྲོས་པ་ནད་དང་སྨན་གྱི་མིང་། སྔ་ན་མ་
གྲགས་མི་ཤེས་ངོ་མཚར་བརྗོད།། དེ་ཡིས་མ་རྟོགས་གྱུར་ཀྱང་མཁས་ཁྱད་
འབྱིན།། ཞེས་པས་བསྟན་ཏེ། ནད་ཀྱི་མིང་ཡང་སྔར་མ་གྲགས་པ་གཞན་གྱིས་
མིང་མི་ཤེས་པ་བཏགས། སྨན་སྦྱོར་ཡང་སྔར་མ་གྲགས་ཤིང་མིང་མིང་ཤེས་པའི་
མིང་བཏགས་ནས། འདི་སྐད་ཟེར་བའི་སྨན་དགོས་པར་འདུག་ ཅེས་བརྗོད་
པས། ནད་མ་རྟོགས་ཀྱང་། དེ་སྐད་ཟེར་བ་གཅིག་ཀྱང་མ་བྱུང་སྟེ། དེ་འདྲ་
ཤེས་པ་གཅིག་ཀྱང་མི་འདུག་ཁྱེད་ལ་ཞུས་དགོས་ཟེར་ནས། གཞན་དང་མཁས་
ཁྱད་འབྱིན་པར་བྱེད་པའོ༎ ཞེས་གསུངས་སོ།།
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་
ངག་གི་རྒྱུད་ལས་ངན་གཡོ་སྐྱོན་གྱིས་སྒོ་ནས་བརྟག་པའི་ལེའུ་སྟེ་ཉི་ཤུ་རྩ་ལྔ་པའོ།།
ལེའུ་ཉེར་དྲུག་པ། སྤང་བླང་མུ་བཞིར་བརྟག་པ།
སྤང་བློང་མུ་བཞིར་བརྟག་པའི་ལེའུ་ལ། དབབ་གཞུང་མཚན་གསུམ།
དང་པོ་སྙན་གསན་དབབ་ནས། དེ་ནས་དྲང་སྲོང་རིག་པའི་ཡེ་ཤེས་ཀྱིས་འདི་
སྐད་ཅེས་གསུངས་སོ།། ཀྱེ་དྲང་སྲོང་ཆེན་པོ་ཉོན་ཅིག ཅེས་སྙན་གསན་དབབ་



198
༄༅ཎའབུམ་ནག་འབུམ་ཆུང་།
ནས། གཞུང་བཤད་པ་ལ་མདོར་རྒྱས་གཉིས།
མདོར་བསྟན་པ་ནི། སྤང་བླང་མུ་བཞིའི་སྒོ་ནས་བརྟག་པ་ནི། གསོ་སླ་
གསོ་དཀའ་གསོ་ཙམ་སྤང་བ་བཞི། ཞེས་པས། སྤང་བླང་མུ་བཞིར་བརྟག་པ་
ཞེས་བྱ་བ་ནི། གསོ་སླུ་དང་། གསོ་དཀའ་དང་། གསོ་བ་ཙམ་དང་། སྤང་
བར་བྱ་བ་དང་བཞིར་བསྟན་པའོ།། རྒྱས་པར་བཤད་ན། དང་པོ་གསོ་སླ་བ་ལ་
མདོར་རྒྱས་གཉིས།
མདོར་བསྟན་པ་ནི། གསོ་སླ་བ་ནི་ཡན་ལག་ལྡན་པ་དང་། གང་ཟག་
ནད་ཀྱི་སྒོ་ནས་གསོ་སླའོ།། ཞེས་པས། གསོ་སླ་བ་ལ་གསུམ་སྟེ། ཡན་ལག་སྒོ་
ནས་གསོ་སླ་བ་དང་། གང་ཟག་ནད་པའི་སྒོ་ནས་གསོ་སླ་བ་དང་། ནད་ཀྱི་སྒོ་
ནས་གསོ་སླ་བའོ།། རྒྱས་པར་བཤད་པ་ནི། །
སྨན་པའི་སྒོ་ནས་གསོ་སླ་བ་ནི། སྨན་པ་སྨན་དང་ནད་གཡོག་རྣམ་པ་
གསུམ། སྨན་པ་མཁས་པའི་སྟེགས་ལ་འཛེགས་པ་དང་། གཞུང་གི་དོན་ཤེས་
ལས་རྣམས་མཐོང་ཞིང་གཙང་།། སྨན་ནི་ཆོ་ག་ཡོན་ཏན་མང་དུ་ལྡན།། ཕུན་
སུམ་ཚོགས་ཤིང་འཕྲོད་པར་སྦྱར་བའོ། ནད་གཡོག་སྦྱིན་བརྩེ་གཙང་སྦྲ་བློ་དང་
ལྡན།། ཡན་ལག་བཅུ་གཉིས་ལྡན་ན་གསོ་བ་སླ།། ཞེས་པས། ཡན་ལག་སྒོ་ནས་
གསོ་སླ་བ་ནི། སྨན་པའི་ཡན་ལག་བཞི། སྨན་གྱི་ཡན་ལག་བཞི། ནད་གཡོག་
གི་ཡན་ལག་བཞི། བཅུ་གཉིས་དང་ལྡན་ན་གསོ་སླུ་བའོ།། དེ་ལ་སྨན་པའི་ཡན་
ལག་བཞི་ནི། ལས་གང་ལ་མཁས། ལུང་གང་ལ་མཁས། གཅིག་ལས་གཅིག་
མཁས་པའི་སྟེགས་ལ་འཛེག་ཅིང་སྦྱར་བ་དང༌། གཞུང་ཆེན་མོ་རྣམས་ཀྱི་དོན་
ཤེས་ཤིང་ལོན་པ་དང་། ལག་ལེན་ལག་ཏུ་ལོན་པ་དང་། ཐམས་ཅད་མཐོང་
ཞིང་ གོམས་ པ་དང་། ལུས་ངག་ ཡིད་ གསུམ་ གཡོ་སྒྱུ་དང་ཚུལ་འཆོས་དང་།
དྲེགས་པའི་རྐྱེན་གྱིས་མ་གོས་ཤིང་། བརྩེ་བ་དང་བཞི་ལྡན་པའི་སྨན་པ་ཅིག་
ཡོད་ན་གསོ་སླ་བའོ།། སྨན་གྱི་ཡན་ལག་བཞི་ནི། སྨན་གཅིག་ལ་ཐང་ཕྱེ་མ་རིལ་
བུ་ལྡེ་གུ་སྨན་མར་ལ་སོགས་པའི་ཆོ་ག་མང་དུ་སྦྱར་དུ་བཏུབ་ན། ཁ་སྤོས་ཤིང་



༄༅།འབུམ་ནག
19g
བཏང་བས་ནད་པ་མི་སུན་པས་ནད་སྟེང་དུ་སོ་མ་རེ་ཡོང་བས་རྣོ་བར་འགྱུར་བ་
དང༌། སྨན་ ཅིག་ ལ་ ཡོན་ཏན་བཅུ་བདུན་ལ་སོགས་པ་མང་དུ་ལྡན་པས་ན།
ནད་ལྡན་འདུས་ལ་ སོགས་ པ་གང་ཡང་སེལ་བ་དང་། སྐྱེ་ སར་སྐྱེས་ དུས་ སུ་
བཏུས། སྐམ་བསེད་ལེགས་པ། སོ་མ་རྙིངས་པ་བཞི། ཕུན་སུམ་ཚོགས་པ་
དང་། རོ་ནུས་ཞུ་རྗེས་འཕྲོད་པར་སྦྱར་བ་དང་བཞི་ལྡན་པའི་སྨན་ཡོད་ན་ནུས་
པ་ཆེ་བ་ཅིག་འོང་བས། གསོ་སླ་བ་སྟེ། སྨན་ཨ་རུ་ར་ལྟ་བུ་གཅིག་ལ། ཡན་
ལག་དེ་རྣམས་ལྡན་པ་ཡིན་ནོ་གསུངས།, ནད་གཡོག་གི་ཡན་ལག་བཞི་ལྡན་ནི།
ནད་པ་བདེ་མ་བདེ། སྐྱེད་བྱུང་མ་བྱུང་། ཤེས་པ་བསྒྲིམ་པ་དང༌། ལེ་ལོ་མི་
བྱེད་པར་ ཤ་ཚ་ལ་སྙིང་བརྩེ་བ་དང་། གནས་ཁང་དང་ཁ་ཕོར་ཟས་སྨན་ལ་
སོགས་རྣམས་མི་གཙང་བའི་དྲི་མས་མ་གོས་པར་གཙང་སིང་ངེ་བྱེད་པ་དང་།
ནད་པ་ན་བས་སྟབས་ ནས་ མི་འགྲོ་བར། བློ་གྲོས་ མཐུན་པའི་ བློ་དང་ ལྡན།
ནད་གཡོག་གོ་ཆོད་པ་གཅིག་ལ་གསོ་སླ་སྟེ། དེ་ལྟར་བཅུ་གཉིས་པོ་དེ་དང་ལྡན་
ན། ནད་དེ་གསོ་སླ་ཞེས་བྱའོ།། དེ་བས་ནད་གཡོག་ལས་སྨན་གཙོ་ཆེ། སྨན་
ལས་སྨན་པ་གཙོ་ཆེ་སྟེ། གོ་རིམ་ངེས་པ་ཡིན་ནོ།།
གང་ཟག་ནད་ པའི་ སྒོ་ནས་གསོ་སླ་ བ་ ནི། གང་ཟག་ནད་པ་སྐྱེས་བུ་
གཞོན་ཞིང་དུལ།། སྙིང་སྟོབས་ལྡན་ཞིང་སྨན་ཀུན་བཟོད་པའི་ལུས།། རྫས་
ཕྱུག་བསྒོ་བ་ཉན་ལ་ཤེས་པར་ནུས།། དྲིས་པའི་ནད་རྟགས་ཟློས་མཁས་གསོ་
སླའི་ཡུལ།། ཞེས་པ་སྟེ། ནད་པ་དེ་སྐྱེས་པ་ཡིན་པ། ན་སོ་གཞོན་པ། ལུས་
ངག་ཡིད་གསུམ་དུལ་བ། སྙིང་སྟོབས་དང་ལྡན་པ། སྨན་དཔྱད་ཀུན་བཟོད་
པའི་ལུས་སུ་འདུག་པ་དང༌། རྫས་ཕྱུག་པ་དང་། སྨན་པའི་བསྒོ་བ་ ཉན་པ་
དང༌། འདི་ཕན་པར་འདུག འདི་གནོད་པར་འདུག ནད་འདི་ལྟར་འདུག་
པས། འདི་ལ་འདི་ལྟ་བུ་ན་ཕན་ལས་ཆེ་སྙམ་པ། རང་གིས་ཤེས་པར་ནུས་པ།
རང་དང་རྟག་ཏུ་འདྲིས་པའི་ནད་རྟགས་ཇི་ལྟར་ཡོད་པ་ལྟར་སྨྲ་མཁས་པ་དང་།
དགུ་པོ་དེ་ཡོད་ན་གསོ་སླ་བའི་ཡུལ་ཡིན་ནོ།། ནད་ཀྱི་སྒོ་ནས་གསོ་སླ་བ་ལ་



2040
gའབུམ་ནག་འབུམ་ཆུང་།
གཉིས་ཏེ། ཐུན་མོང་གི་ནད་དང༌། ཁྱད་པར་གྱི་ནད་དོ
ཐུན་མོང་གི་སྒོ་ནས་གསོ་སླ་བ་ནི། རྒྱུ་དང་སྔར་ཚུལ་མཚན་ཉིད་ཆུང་བ་
དང་། གནོད་བྱ་ཡུལ་དུས་རང་བཞིན་མི་མཚུངས་དང་།། གནོད་མེད་ལམ་
གཅིག་རྐྱང་བ་གསར་གསོ་སླ། ཞེས་པ་སྟེ། ནད་དེ་དང་པོར་སློང་བའི་རྒྱུ་རྐྱེན་
ཆུང་བ་སྟེ། དཔེར་ན་རིམས་འོང་བ་ལ། ལས་རྐྱང་མ་བྱས། ཤོ་ཆང་ཡང་མ་
ཟོས་པ་ལྟ་བུའོ།། སྔར་ཚུལ་ཆུང་བ་ནི། ནད་སྨིན་པའི་དུས་ན། ནད་སྟོབས་
ཆུང་བའོ།། མཚན་ཉིད་ཆུང་བ་སྟེ། ནད་རྒྱས་པའི་དུས་ན། ནད་སྟོབས་ཆུང་
བའོ།། གནོད་བྱ་མི་མཚུངས་པ་ནི་རླུང་ནད་རུས་ལ་མ་ཞུགས་པ། མཁྲིས་པ་
ཁྲག་དང་རྡུལ་ལ་མ་ཞུགས་པ། བད་ཀན་དངས་མ་ཤ་ཚིལ་རྐང་ཁུ་བ་བཤུང་
གཅི་ལ་མ་ཞུགས་པའོ།། ཡུལ་མི་མཚུངས་པ་ནི། ངད་ཅན་གྲང་བ་རླུང་གི་ཡུལ་
དུ་རླུང་ནད་མ་བྱུང་བ་དང༌། ཚ་གདུང་མཁྲིས་པའི་ཡུལ་དུ། མཁྲིས་ནད་མ་
བྱུང་བ་དང༌། རློན་ཅན་བད་ཀན་གྱི་ཡུལ་དུ་བད་ཀན་མ་བྱུང་བའོདུས་མི་
མཚུངས་པ་ནི། རླུང་ནད་དབྱར་དུས་མ་ལངས་པ། མཁྲིས་ནད་སྟོན་དུས་མ་
ལངས་པ། བད་ཀན་དཔྱིད་དུས་མ་ལངས་པའོ།། རང་བཞིན་མི་མཚུངས་པ་
ནི། རླུང་གི་མི་ལ་རླུང་ནད་མ་བྱུང་བ་དང་། མཁྲིས་པའི་མི་ལ་མཁྲིས་ནད་མ་
བྱུང་བ་དང་། བད་ཀན་གྱི་མི་ལ་བད་ཀན་གྱི་ནད་མ་བྱུང་བ་དེ་རྣམས་སོ།། དེ་
ལྟར་མ་མཚུངས་པ་ནི། ཅིས་གསོ་སླ་ན། ནད་སྟོབས་ཅན་ཅིག་ལ་དགོངས་པ་
ཡིན་ཏེ། ནད་སྟོབས་ཆེན་གང་བྱུང་ཡང་། གནོད་བྱའི་ཡུལ་དུས་རང་བཞིན་
མ་མཚུངས་པས། ནད་མགོ་གཅིག་གིས་མནན་ནས་སྲོག་ལ་མྱུར་དུ་མ་རྒོལ་ཏེ།
གཉེན་པོའི་གྲོགས་སུ་འགྱུར་བས། གསོ་སླ་ཞེས་བཤད་ཅིང་། ནད་སྟོབས་ཆུང་
ན། དེ་རྣམས་མཚུངས་ན་གསོ་སླ་སྟེ། ནད་ཕྱོགས་གཅིག་པར་སོང་བས་ན།
གཉེན་པོ་ཕྱོགས་གཅིག་ཏུ་བཏང་ཆོག་པས། གསོ་སླ་བ་དེའོ།། ནད་ཀྱི་སྟོབས་
དེ་རྣམས་མ་མཚུངས་ན། ནད་ཐམས་ཅད་ ཐ་དད་དུ་སོང་ནས། གཉེན་པོ་
ཕྱོགས་གཅིག་ཏུ་བཏང་ཏུ་མི་བཏུབ་པས། གསོ་དཀའ་བའོ།། ནད་སྟོབས་ཆེན་



༄༅gའབུམ་ནུག
201
ལ་དེ་རྣམས་མཚུངས་ན། རང་ཡུལ་དུ་རང་ཚུད་པས་ནད་ཀྱི་ཡུལ་ཐོན་པོར་
དཀའ་ལ། ཐམས་ཅད་ཕྱོགས་གཅིག་ཏུ་མཚུངས་པས། སྨན་ཚན་པོ་ཆེས་དེ་
ལྟར་ཟློག་དཀའ་བའི་ཕྱིར། མ་མཚུངས་ཡིན་ཞེས་སྨོས་པ་ཡིན་ནོ།། གནོད་
མེད་པ་ནི། བླ་གཉན་གྱི་ནད་མེད་པའོ།། ལན་གཅིག་ནི། སྒོ་གང་རུང་འཇུག་
པ་གཅིག་ལ་ཞུགས་པ་ལ་བྱ། རྐྱང་བ་ནི། ནུད་ལྡན་འདུས་སུ་མ་སོང་བ་སྟེ
རྐྱང་འདེད་བྱས་པས་ཆོག་པའོ།། གསར་བ་ནད་མ་ རྙིང་། ཞག་མ་ཐོན་ སྟེ།
ཆུང་བ་གསུམ་མ་མཚུངས་པ་སྟེ། གནོད་མ་མེད་པའི་ལམ་གཅིག་པ། གསར་
བ་རྐྱང་བ་བཞི་སྟེ། བཅུ་གཅིག་པོ་དེ་རྣམས་གསོ་སླའི་ནད་དོ།།
ཁྱད་པར་གྱི་ནད་ནི། འོན་ཀྱང་རིམས་ལ་ཡུལ་དུས་མཚུངས་པ་དང་།།
ཆུ་འགགས་ནད་ལ་གནོད་བྱ་མཉམ་པ་དང་།། ཁྲག་སྐྲན་རྙིང་བ་གསོ་བ་སླ་ཞེས་
བྱ། ཞེས་ པ་ སྟེ། འོ་ན་ནད་ ཐམས་ཅད་ལ་ཡུལ་ མི་མཚུངས་ པ་ དང་། ཆུ་
འགགས་གནོད་བྱ་མཉམ་པ་དང་། གནོད་པ་མེད་པ་དང་། གསར་བ་གསོ་
སླའམ་ཞེ་ན། སྤྱིར་དེ་ལྟར་ཡིན་ཡང་། ཁྱད་ པར་ རིམས་ལ་ནད་ཡུལ་དུས་
གཉིས། ཚ་བའི་ཡུལ་དུས་དང་མཚུངས་ན་གསོ་སླ། རིམས་དེ་ཚ་བ་ཕྱིར་
འདོན་སླ་བར་འགྱུར། ཡུལ་དུས་མི་མཚུངས་པ་སྟེ། བད་རླུང་གི་ཡུལ་དུས་སུ་
སོང་ན། བ་སྤུའི་སྒོ་བཀག་ནས། ཚ་བ་ཐོན་དུ་འོང་བས་གསོ་དཀའ་བའོ། ཆུ་
འགགས་ལ་གནོད་བྱ་མཉམ་པ་ཞེས་བྱ་སྟེ། དྲི་མ་ཡང་འགགས་ནས། གཉིས་
ཀ་འགགས་ན་གསོ་སླ་སྟེ། དྲི་མ་འགགས་པས་དྲི་མས་སྣང་པའི་ཁ་བཙིར་བས།
ཐུར་སེལ་འཁྱིལ་བས། ནི་རུ་ཧ་བྱས་ཏེ། དྲི་མ་དེ་བཏོན་ནས་ཞོར་ལ་ཆུ་ཡང་
ཐོན་པར་འགྱུར་རོ།། དྲི་ཆུ་གཉིས་ཀ་མ་འགགས་པར། ཆུ་གཅིག་པོ་འགགས་
ན། ནང་ནད་གསོ་བ་གལ་ཆེ་སྟེ། ནད་དེ་གསོ་སླ་ན། ནད་པ་དེ་ཡན་ལག་མ་
ཚང་ཡང་གསོ་སླ་ལ་འཚོ་བའོ།། ནད་གསོ་དཀའ་ན། ནད་པ་དེ་ཡན་ལག་ཚང་
ཡང་། གསོ་དཀའ་བའི་ཕྱིར་རོ།། ནད་པ་གསོ་སླ་བ་ལ་མཚན་ཉིད་དགུ་ཡོད་
ཀྱང༌། སྨན་ཀུན་བཟོད་པའི་ལུས་གལ་ ཆེ་ སྟེ། སྨན་དཔྱད་གང་བྱས་ཀྱང་



202
༄༅འབུམ་ནག་འབུམ་ཆུང་།
བཟོད་ཅིང་ཁྱག་པ་གཅིག་དགོས་ཏེ། དེ་མེད་བཟོ་རྒྱུ་ཁྱིས་ཁྱེར་བ་དང་འདྲ་བ་
ཡིན་ཏེ། ཡན་ལག་ལྡན་ཡང་ཕན་པ་མེད་དོ།། དེ་ལྟར་གསོ་སླ་བ་དེ་རྣམས་ཀུན་
ཚང་བ་གཅིག་ལ། གསོ་སླ་ཞེས་བཤད་དོ།། གསོ་དཀའ་བ་ནི་སླ་བ་དེ་དང་
འདྲེས།། ཐབས་མང་ཡུན་རིང་གསོ་བ་དགོས་པའོ།། ཞེས་པ་སྟེ། ཡན་ལག་
བཅུ་གཉིས་ལ་དུག་ཚང་དྲུག་མ་ཚང་ན་དང་། ནད་པའི་མཚན་ཉིད་དགུ་ལ།
བཞི་ཚང་ལྔ་མ་ཚང་བ་ལྟ་བུ་དང་། ནད་སྤྱིའི་མཚན་ཉིད་བཅུ་གཅིག་ལ། ཁྱད་
པར་གྱི་མཚན་ཉིད་གསུམ་སྟེ། བཅུ་བཞི་ཡོད་པ་ལ། བདུན་ཚང་བདུན་མ་
ཚང་བ་རྣམས་ནི༑ དཀའ་སླ་འདྲེས་པ་སྟེ་གསོ་དཀའ་བའོ། ཅི་ཡི་ཕྱིར་གསོ་
དཀའ་བ་ཞེས་བྱ་ན། ཐབས་མང་པོས་ཡུན་རིང་དུ་གསོ་དགོས་པས་ན་དཀའ་
བ་སྟེ། ཐམས་མང་བ་ནི། སྨན་དཔྱད་རྫོགས་པར་བྱ་དགོས་ལ། དེ་བྱ་བས་
གཞུང་དུ་མི་ཤི་བ་དེ་གསོ་བ་དཀའ་ཞེས་བྱའོ༎
གསོ་བ་ཙམ་ནི། དེ་ལས་གོ་ཟློག་[ལྡོག ]འགྱུར་ལ་གོམས་ཕན་ཉིད།། ཆེ་
ཡི་ལྷག་པ་ལུས་སྲིད་གསོ་བ་ཙམ།། ཞེས་པ་སྟེ། དེ་ ལ་ གསོ་ བ་གོ་ ལོག་ གིས་
བཟློག་[ ལྡོག] པ་ སྟེ། སྨན་ པ་ དེ་ མཁས་ པའི་ སྟེགས་ ལ་ མི་ འཛེག་ པ་ དང་།
གཞུང་གི་དོན་མི་ཤེས་པ་དང༌། དེ་ལ་སོགས་པ་ཡན་ལག་བཅུ་གཉིས་གོ་ལོག་པ་
དང༌། ནད་ པ་སྐྱེས་པ་མ་ཡིན་པ་དང༌། བུད་མེད་ལྟ་བུར་གོ་ལོག་པ་དང༌།
ཁྱད་པར་དུ་ཡང་ནད་ཀྱི་མཚན་ཉིད་རྣམས་གོ་ལོག་་ ཅིང་། སྨན་དཔྱད་མ་
བཟོད་པའི་ལུས་གཅིག་ལ། ཟས་དང་གོམས་པ་བསྟེན་པས། ནད་ལ་ཕན་པར་
ཚོར་ན། ཚེ་ཡི་ལྷག་མ་ལུས་པའང་སྲིད་པས། འཚོ་བ་ཡང་ཁས་མི་ལེན། འཆི་
བར་ཡང་ཐག་མི་བཙད། ལ་ཁའི་མི་ཧྲེང་ལྟར་ཕར་འགྲོ་ཚུར་འགྲོ་བྱེད་པ་སྟེ།
དེ་ལ་གསོ་བ་ཙམ་ཞེས་བྱའོ།། སྤང་བར་བྱ་བ་ལ་མདོར་རྒྱུས་གཉིས། མདོར་
བསྟན་པ་ནི། སྤང་བར་བྱ་བ་གསོ་ཐབས་ཡོད་མེད་གཉིས།། ཞེས་པ་སྟེ། གསོ་
ཐབས་ཡོད་ནས་སྤང་བ་དང་། གསོ་ཐབས་མེད་ནས་སྲུང་བ་གཉིས་སོ།།
རྒྱས་པར་བཤད་པ་ལ། གསོ་ཐབས་ཡོད་ཀྱང་སྤང་བར་བྱ་བ་ནི།། རྒྱལ་



༄༅།འབུམ་ནུག
23
པོ་དགེ་བའི་བཤེས་དང་འགྲོ་ལ་སྡང་།། སྨན་པས་བྱས་པ་མི་བཟོ་བརྙས་པ་བྱེད།།
བྲེལ་དང་འབྱོར་བ་མི་ལྡན་ཉན་མི་བཏུབ།། ཚེ་ཟད་མྱ་ངན་ལ་གནས་བསྟན་པ་
བཤིག། སྐྱེ་བོའི་ཡ་ག་ངན་པ་འབྱུང་བའི་ཕྱིར།། གསོ་ཐབས་ཡོད་ཀྱང་སྤང་
བར་བཤད་པ་ཡིན། ཞེས་པས་བསྟན་ཏེ། ཡུལ་གྱི་ཆོས་སྐྱོང་བའི་རྒྱལ་པོ་ལ་
སྡང་བ་དང་། དགེ་བའི་བཤེས་གཉེན་ལ་སྡང་བ་དང༌། གཞན་ཡང་འགྲོ་བ་
ཐམས་ཅད་ལ་སྡང་བ་དང་། བཅོམ་འཕྲོག་བྱེད་པ་དང་། སྨན་ པས་ན་བ་
གསོས་པ་ལ། བྱས་པ་དྲིན་དུ་མི་གཟོ་བར་གཏང་རག་མི་སྟེར་བ་དང་སླར་སྨན་
པ་ལ་བརྙས་པར་བྱེད་ཅིང་། ཀླན་ག་རྒོལ་བའི་མི་རིགས་རྣམས་ནི། བསྟན་པ་
བཤིག་པར་བྱེད་པ་བསྒྲལ་བའི་ཞིང་ཡིན་པས་སྤང་བར་བྱའོ།། འོ་ན་གནོད་
པར་བྱེད་པའི་ལས་བརྩོན་པའི་དགྲ་ལ་ཕན་གདགས་པའི་བཤད་པ་དང་འགལ་
ལོ་སྙམ་ན། བསྒྲལ་བའི་ཞིང་དུ་གྱུར་བ་དེ་ལྟ་བུ་མ་ཡིན་པས་རང་གར་དགྲར་
བཟུང་ནས་གནོད་པ་བྱེད་ཀྱང་དེ་ལ་ཕན་གདགས་པས། དགྲ་བོ་ གཉེན་དུ་
འདུས་པའི་དགོས་པ་ཡོད་པས། དེ་གཉིས་འགལ་བ་མ་ཡིན་ནོ།། བྲེལ་ནས་
ནད་བཅོས་མི་ཁོམ་པ་དང་། འབྱོར་པ་མེད་པས་ནད་བཅོས་མི་ནུས་པ་དང་།
སྨན་པས་བསྒོ་བའི་ཁ་ཆོས་མི་ཉན་པ་དང་། མྱ་ངན་ལ་གནས་པ་རྣམས་ནི་གསོ་
ཐབས་ཡོད་ཀྱང་འགལ་རྐྱེན་གྱིས་དེ་རྣམས་ཀྱིས་མི་སོས་པའི་གྲོགས་བྱས་ནས་ཤི་
ན། སྨན་པ་དེས་བསད་དོ་ཞེས་གྲགས་པ་ངན་པ་འབྱུང་བས་སྤང་། དེ་བྱུང་
བས་ཁྱི་ནག་པོས་རི་དྭགས་རྐྱང་ནས་དཀྲོག་ཏེ། ནད་ པ་ མང་པོ་ གསོ་ བ་ལ་
འགགས་པས་དེའི་ཕྱིར་སྤང་བར་བྱའོ།།
གསོ་ཐབས་མེད་པས་སྤང་བ་ནི། ཤིན་ཏུ་ཕྱིན་ཅི་ལོག་དང་འཆི་ལྟས་
སྣང༌། སྲོག་གཅོད་ནད་དགུས་དེ་ལུས་བཟུང་ན་སྤང༌།། ཞེས་པ་སྟེ། གསོ་སླ་
བ་དཀའ་དེ་ཤིན་ཏུ་ཕྱིན་ཅི་ལོག་ཏུ་མི་འགྱུར་ཏེ། སྨན་པ་མཁས་པའི་སྟེགས་ལ་
མི་འཛེགས་པ་ལྟ་བུ་མ་ཡིན་གྱི། སློབ་གཉེར་ཙམ་ཡང་མ་བྱས་པའི་ཡིག་སྣ་ལ་
བརྟེན་པ་དང༌། གཞུང་མི་ཤེས་པ་ཙམ་མ་ཡིན་ཏེ། གཞུང་ལ་གོ་བ་མེད་པ་



204
༄༅ཎའབུམ་ནག་འབུམ་ཆུང་།
དང༌། ནད་པ་སྨན་པ་ཀུན་མི་བཟོད་པ་ལྟ་བུ་མ་ཡིན་ཏེ། གཅིག་ཀྱང་ཉན་དུ་
མི་ཚུགས་པ་ལྟ་བུ་དང་། ནད་རྒྱུ་སྔར་ཚུལ་ཆེ་བ་ཙམ་ཡིན་ཏེ། འཇུག་སྒོ་དྲུག་
ལ་ཁྱབ་པ་དང༌། གསར་བ་ཙམ་མ་ཡིན་ཏེ། ཤིན་ཏུ་རྙིང་བ་ལ་སོགས་པ་རྣམས་
སྤང་བར་བྱའོ།། འཆི་ལྟས་ནི། ངེས་པའི་འཆི་ལྟས་སྣང་ནའང་སྤང་བར་བྱའོ།།
སྲོག་གཅོད་ པའི་ནད་ དགུ་ནི༔ འཚོ་ བ་ གསུམ་ ཟད་པ། འདུ་ བ་ གཤེད་དུ་
བབས་པ། སྦྱོར་བ་མཚུངས་པ། སྦྱོར་བ་མཚུངས་པ། གནད་དུ་བབས་པ།
རླུང་ནད་སྲོག་རྟེན་ཆད་པ་དང༌། ཚ་བ་ལ་འདས་པ། གྲང་བ་གཏིང་འཁར་བ།
ཟུངས་ཀྱི་མ་ཐུབ་པ། རྣམ་པར་འཚེ་བ་དགུ་པོས་ཟིན་པ་སྤང་བར་བྱའོ། ཞེས་
གསུངས་སོ།
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱུད་པ་གསང་བ་མན་
ངག་གི་རྒྱུད་ལས་སྤང་བླང་མུ་བཞིར་བརྟག་པའི་ལེའུ་སྟེ་ཉི་ ཤུ་རྩ་དྲུག་ པའོ།
ཞེས་པས་བསྟན་ཏོ།
ལེའུ་ཉེར་བདུན་པ། གསོ་ཚུལ་སྤྱིར་བསྟན་པ། །
གནས་བཅུ་པ་གསོ་བྱེད་ཐབས་ཀྱི་གནས་བསྟན་པ་ལ་གཉིས་ཏེ། བསླབ་
པར་ཞུས་པ་དང་། དེའི་ལན་ནོ།། བསླབ་པར་ཞུས་པ་ནི། དེ་ནས་ཡང་དྲང་
སྲོང་ཡིད་ལས་སྐྱེས་ཀྱིས་འདི་སྐད་ཅེས་ཞུས་སོ༎ ཀྱི་སྟོན་པ་དྲང་སྲོང་རིག་པའི་
ཡེ་ཤེས་ལགས། གསོ་བྱེད་ཐབས་ཀྱི་གནས་ལ་ཇི་ལྟར་བསླབ་པར་བགྱི། འཚོ་
འཛད་སྨན་པའི་རྒྱལ་པོས་བཤད་དུ་གསོལ། ཞེས་ཞུས་པ་ལས། ཞེས་པས་
བསྟན་ཏེ། ལན་ ལ་ མདོར་ རྒྱས་ གཉིས། མདོར་ བསྟན་ པ་ ནི། སྟོན་ པས་
གསུངས་པ། ཀྱེ་དྲང་སྲོང་ཆེན་ཉོན་ཅིག ཅེས་སྙན་གསན་དབབ་ནས། ནད་
དེ་རྟོགས་ནས་ཇི་ལྟར་གསོ་བའི་ཕྱིར།། གསོ་བར་བྱེད་པའི་ཐབས་ཀྱི་གནས་
བསྟན་པ།། དེ་ལ་གསོ་བའི་ཚུལ་དང་གསོ་ཐབས་གཉིས།། ཞེས་པས་བསྟན་ཏེ།



འབུམ་ནག
205
སྔར་བཤད་པའི་བརྟག་ཐབས་དེ་རྣམས་ཀྱིས་ནད་རྟོགས་ཤིང་ངོས་ཟིན་ནས།
གསོ་བར་བྱེད་པའི་ཐབས་ལ་གཉིས་ཏེ། ཇི་ལྟར་གསོ་བར་བྱེད་པའི་ཚུལ་ཤེས་
པར་བྱ་བ་དང་། གསོ་ཐབས་དངོས་བསྟན་པའོ།། རྒྱས་པར་བཤད་ན། གསོ་
ཚུལ་སྤྱི་དང་ཁྱད་པར་གཉིས། གསོ་ཐབས་ལ་སྤྱིའི་གསོ་ཐབས་དང་། ཁྱད་
པར་གྱི་གསོ་ཐབས་བསྟན་པ་དང་བཞིས་བསྟན་ཏེ། དེའང་ལེའུ་རྩ་བདུན་པས་
སྤྱིའི་གསོ་ཚུལ་བསྟན་ཏེ། ལེའུ་རྩ་བརྒྱད་པས་ཁྱད་པར་གྱི་གསོ་ཐབས་བསྟན།
ལེའུ་རྩ་དགུ་པའི་ཐུན་མོང་གི་གསོ་ཐབས་གཉིས་བསྟན། སུམ་ཅུ་བས་ཁྱད་པར་
གྱི་གསོ་ཐབས་བསྟན་ནོ།།
དེ་ལ་ལེའུ་རྩ་བདུན་པ་སྤྱིའི་གསོ་ཚུལ་ལ་གཞུང་དང་མཚན་གཉིས་སོ།།
གཞུང་ལ་མདོར་རྒྱུས་གཉིས། མདོར་བསྟན་པ་ནི། དང་པོ་ནད་ཀྱི་གསོ་ཚུལ་
བསྟན་པ་ནི། ནད་ལ་གསོ་ཐབས་དཔག་ཏུ་མེད་མོད་ཀྱང་།། གསོ་ཚུལ་མེད་ན་
མུན་པར་མདའ་འཕེན་འདྲ།། ཞེས་པས་བསྟན་ཏེ། ནད་ཀྱི་གསོ་ཚུལ་མ་ཤེས་
ན། གསོ་ཐབས་ཡོད་ཀྱང་མུན་པ་ལ་མདའ་འཕེན་པས། འབེན་ལ་མི་འཕོག་
པ་ལྟར། གཉེན་པོ་ནད་ཀྱི་སྟེང་དུ་འགྲོ་མི་འདོད་པ་ལ། དེའི་ཕྱིར་གསོ་ཚུལ་
གསུམ་ཤེས་དགོས་ཏེ། ནད་སྤྱིའི་གསོ་ཚུལ་དང་། བྱེ་བྲག་གི་གསོ་ཚུལ་དང་།
ཁྱད་པར་གྱི་གསོ་ཚུལ་ལོ།། རྒྱས་པར་བཤད་ན།
དང་པོ་ནད་སྤྱིའི་ གསོ་ཚུལ་ལ་མདོར་རྒྱུས་གཉིས། མདོར་བསྟན་པ་ནི།
དང་པོ་ཇི་ལྟར་གསོ་དང་གང་གིས་གསོ།། སོས་པའི་ཚད་དང་རྣམ་པ་གསུམ་
གྱིས་བསྟན།། ཞེས་པས་བསྟན་ཏེ། ཇི་ལྟར་གསོ་བ་དང་། གང་གིས་གསོ་བ་
དང་། སོས་པའི་ཚད་བསྟན་པ་དང་གསུམ་མོ།
རྒྱས་པར་བཤད་ན་ལངས་ཤིང་རྒྱས་ནས་ནད་གཞན་འཁྲུགས་བྱེད་ཕྱིར།།
གཞན་ལ་གནོད་པ་མེད་པའི་སྦྱོར་བས་གསོ ནད་གཞན་སྐྱེས་ན་ནད་སྟོབས་
གང་ཚེ་བཅོས།། ཞེས་པས་བསྟན་ཏེ། རླུང་མཁྲིས་བད་ཀན་གསུམ་ལ་སོགས་
པ་རྣམས་རང་རང་གི་གནས་སུ་གསོག་པའི་དུས་བསལ་བར་བྱའོ།། དུས་དེར་



206
༄༅།འབུམ་ནག་འབུམ་ཆུང་། །
མ་བསལ་ན། ནད་དེ་ལངས་ནས་ནད་གཞན་འཁྲུག་པར་བྱེད་པས། ནད་
ལངས་པ་དེ་ཞི་བར་བྱ། ཞི་ནས་གཞན་ལ་མི་གནོད་པའི་གསོ་སྦྱོང་ཤེས་པར་བྱ།
གལ་ཏེ་ནད་དེས་གཞན་སློང་ཞིང་སྐྱེས་ནས་ལྡན་འདུས་ཀྱི་ནད་བྱུང་ན་གང་མགོ་
མཐོ་ཞིང་སྟོབས་ཆེ་བ་དེ་བཅོས་པར་བྱའོ། གང་གིས་གསོ་བ་ལ་གསུམ་སྟེ།
གསོག་ལྡང་ཞི་བའི་དུས་དང་སྦྱར་ཏེ་གསོ་བ་དང༌། དུས་མིན་འཕྲལ་འབྱུང་དུ་
གསོ་བ་དང་། སྨན་བཏང་ཚུལ་བསྟན་པའོ།།
གསོག་ལྡང་ཞི་བའི་དུས་དང་སྦྱར་ཏེ་གསོ་བ་ནི། གསོ་བའི་གཉེན་པོ་ཞི་
དང་སྦྱང་བ་གཉིས།། གསོག་དུས་ཞི་ལ་ལངས་ནས་སྦྱང་བས་བཅོས།། ཞི་དུས་
ཟས་སྤྱོད་གཟབ་ཅིང་མི་འཁྲུག་བྱ།། ཞེས་པས། ནད་ཞི་བའི་[གསོག་པའི]
དུས་སུ་ཞི་བས་བཅོས།། ཞི་དུས་ཟས་སྤྱོད་གཟབ་ཅིང་མི་འཁྲུག་བྱ། ཞེས་པས།
ནད་ཞི་བའི་དུས་སུ་ཞི་བས་བཅོས། ལངས་པའི་དུས་སུ་སྦྱངས་པས་བཅོས།
ཞི་དུས་ཟས་སྤྱོད་གཟབ་ལ་མི་འཁྲུག་པར་བྱའོ།
དུས་མིན་འཕྲུལ་འབྱུང་དུ་གསོ་བ་ནི། འོན་ཀྱང་འཕྲལ་རྐྱེན་དུས་མིན་
གསོག་ལྡང་ནད།། དུས་འདས་གསོ་དཀར་འགྱུར་ཕྱིར་འཕྲལ་དུ་བསལ།། ཞེས་
པ་སྟེ། སྤྱིར་གསོག་ལྡང་གི་དུས་སུ་བཅོས་པ་ལ། འོན་ཀྱང་དུས་མ་ཡིན་པར་
ཟས་སྤྱོད་ཀྱི་རྐྱེན་ཀྱིས་འཕྲལ་ལ་གསོག་ལྡང་བྱུང་ན། དེ་གསོག་ལྡང་གི་དུས་སུ་
སྡད་ནས་བསག་ན། ནད་རྙིང ས་ཏེ་གསོ་དཀའ་བར་འགྱུར་བས་གསོག་ལྡང་
ནམ་བྱུང་གི་དུས་སུ། དེ་ཉིད་དུ་བསལ་བར་བྱའོ། །
སྨན་བཏང་ཚུལ་ནི། སྨན་ཡང་ཉིན་ཞག་ཟོས་དུས་རིགས་པ་ཡིས། ནད་
དང་སྦྱར་ཏེ་བཏང་ཚུལ་བཅུ་རུ་བཤད།། ཟས་མ་ཟོས་དང་ཟས་སྔོན་དབུས་
དང་མཐར།། ཟས་།བམ་ཟས་མཚམས་དུས་མེད་ཚེ་གུར་བཏང་། ཟས་བཅས་
ཟས་མནན་མཚན་མོ་བཏང་བའོ།། ནད་དང་མི་སྦྱོར་ཀུན་ལ་ཞུ་དུས་གཏོང་།།
རྨོངས་པའི་ལུགས་ཡིན་ནད་ཐོག་འབབ་པར་དཀའ།། དུས་ལས་མ་འདས་དེའུ་
ངོས་འཛིན་འདྲ།། ཞེས་པས་བསྟན་ཏེ། སྨན་བཏང་བ་ལ། དང་པོ་ཉིན་ཞག་



gའབུམ་ནག
207
གིས་དུས་སུ་ཟས་དུས་ཀྱི་རིགས་པ་དང་སྦྱར་ལ་བཏང་སྟེ། བད་ཀན་གྱི་ནད་ལ་
ཟས་མ་ཟོས་པའི་ལྟོ་སྟོང་ལ་བཏང་། ཐུར་སེལ་གྱི་རླུང་ལ། ཟས་ཟ་བའི་སྔོན་ལ་
བཏང༌། མེ་མཉམ་གྱི་རླུང་ལ་ཟས་ཕྱེད་ཟོས་པའི་དབུས་ལ་གཏོང་ངོ༌།། ཁྱབ་
བྱེད་ཀྱི་རླུང་ལ་ནངས་པར་ཟས་ཟོས་པའི་མཐར་བཏང་། གྱེན་རྒྱུའི་རླུང་ལ་
དགོང་མོ་ཟས་ཟོས་ཀྱི་མཐའ་གཏིང་ལ་བཏང་། ཡི་ག་འཆུས་པའི་ནད་ལ་སྨན་
དེ་སྦས་ལམ་རེ་སྤེལ་ལ་བཏང་སྟེ། ནད་ཕལ་ཆེར་ལ་ཟས་སྔས་མ་ཞུ། གཏིང་མ་
མ་ཟོས་ པའི་ མཚམས་ སུ་ བཏང་ངོ༌།། འཁྲུ་སྐྱུག་དང་ ལུད་ པ་ གློ་ནད་ དང་།
དབུགས་མི་བདེ་བ་དང་། ཤེ་དུག་ལ་དུས་མེད་ཙེ་གུར་བཏང་ངོ༌། སྨན་གྱིས་
སུན་ན་ཟས་དང་སྦྱར་ལ་བཏང་། སྐྱིགས་བུ་དང་། ནམ་ཚོང་ཡན་ཆད་ཀྱི་ནད་
ལ་མཚན་མོ་བཏང་བའོ།། དུས་མ་ཤེས་པའི་སྐྱོན་ནི། ནད་ཀུན་ལ་ཞུ་དུས་
གཅིག་པུར་གཏོང་བ་ནི། ནད་ཐོག་ཏུ་འབབ་པར་དཀའ་བས། མི་ཤེས་རྨོངས་
པའི་ལུགས་ཡིན་ནོ།། དུས་སུ་བཏང་བའི་ཡོན་ཏན་ནི། རྡེའུ་ངོས་འཛིན་པ་
ལྟར། ནད་ཐོག་ཏུ་སྨན་ཡེར་གྱིས་འགྲོ་བའོ། རྡེའུ་ངོས་འཛིན་ལྟར་འཛིན་ན།
དང་པོ་ རྡེའུ་ཚན་པ་གཉིས་པ་གཉིས་པར་ ཕྱེད། དང་པོ་ཚན་པ་གསུམ་དུ་
བཅད་པ་དེ། རྡེལ་ཚན་ སྟོན། གཉིས་པ་འགྲིག་ པ་དེ་ ཕྲ་ སྟོན། གསུམ་པ་
བསྒྱུར་སྟེ་ངོས་འཛིན་པའོ།།
སོས་པའི་ཚད་རྟགས་བསྟན་ པ་ ནི། ནད་གང་ གསོ་དཔྱད་སྦྱར་ཡང་
མཆིལ་སྣབས་མང་། ལུས་ལྕི་དང་ག་མི་བདེ་ཟས་མི་འཇུ།། རྒྱུ་སྐམ་ཁོང་འདྲུལ་
བཤང་གཅི་དུས་མིན་འབྱུང་།། ཤེད་ཆུང་སྐད་དམའ་ནད་རྩེ་མ་ཞིལ་རྟགས།།
ཞེས་པས། རྟགས་དེ་རྣམས་ཡོད་ན་ནད་མ་སོས་པ་ཡིན་པའོ།། ནད་གང་ཞི་
དུས་གོང་ལས་ལྡོག་རྟགས་འབྱུང་། ཞེས་པས། ནད་ཞི་ཞིང་སོས་པའི་རྟགས་
ལ། མཆིལ་སྣབས་ཉུང་། ལུས་ཡང་༌། དང་ག་བདེ༑ རྒྱུ་རང་ལུགས་སུ་འབྱུང་།
ཁོང་པ་མི་འཕྲོག བཤང་གཅི་དུས་སུ་འབྱུང་། ཤེད་སྐྱེད་པ། སྐད་གདང་
མཐོ་བའོ།། མ་ཞི་བཅོས་ཤིང་ཞི་ནས་ལྷག་མི་སྦྱང་། ཞེས་པས། ནད་མ་ཞི་



208
༄༅་འབུམ་ནག་འབུམ་ཆུང་།
བར་དུ་བཅོས་ཤིང་། ནད་ཞི་སྟེ་དྲག་ནས་གསོ་བ་ལྷག་མི་སྦྱར། དེས་མི་ལྡང་
བར་བྱེད་པའོ། །
བྱེ་བྲག་གསོ་བའི་ཚུལ་ལ་མདོར་རྒྱས་གཉིས། མདོར་བསྟན་པ་ནི། བྱེ་
བྲག་གསོ་བའི་ཚུལ་ལ་རྣམ་པ་གསུམ། མ་ཞུར་བཅས་དང་རང་རྒྱུད་གཞན་
དབང་ངོ་། ཞེས་པས་བསྟན་ཏེ། མ་ཞུར་བཅོས་པའི་ནད་ཀྱི་གསོ་ཚུལ་དང་།
མ་ཞུ་བ་མེད་པའི་ནད་རང་རྒྱུད་པའི་གསོ་ཚུལ་དང་། ནད་གཞན་དབང་ཅན་
གྱི་གསོ་ཚུལ་དང་གསུམ་མོ།
དང་པོ་མ་ཞུར་བཅོས་པའི་ནད་ཀྱི་གསོ་ཚུལ་ནི། དང་པོ་དྲོད་ཆུང་ཟས་
སྐོམམ་ཞུ་བ།། དེ་ཉིད་རླུང་སོགས་གནོད་བྱར་འདྲེས་པ་རྣམས། སྨིན་དང་
དྲོད་སྐྱེད་སྨན་གྱིས་རྩེ་བཅིལ་ལ།། རྟགས་ཐོབ་གང་དང་ཉེ་བའི་ལམ་ནས་སྦྱང་།
སྟེང་འོག་རང་བྱུང་སྨན་གྱིས་དགག་མི་བྱ།། མ་སྨིན་མི་སྦྱང་ཞེན་ཕྱིར་ལུས་
ཟུངས་འཇོམས། དཔེར་ན་མ་ལངས་ཆང་ལ་ཆུ་བསིངས་བཞིན།། ཞེས་པ་སྟེ།
བྱེ་བྲག་གི་གསོ་བའི་ཚུལ་ལ་རྣམ་པ་གསུམ་ཡོད་པའི། དང་པོ་མ་ཞུ་བ་བཅོས་པ་
ནི། ཕོ་བའི་མེ་དྲོད་ཆུང་བས་ཟས་སྐོམ་མ་ཞུ་བའི་དངས་མ་དེ། ཉེས་པ་གསུམ་
དང་འདྲེས་པའི་ལྡན་པའམ། ལུས་ཟུངས་བདུན་དྲི་མ་གསུམ་གནོད་བྱ་བཅུ་ལ་
ཞུགས་ཏེ། འདྲེས་པའི་ནད་གང་ཡིན་པ་དེ་རྣམས། མ་ཞུ་འཇུ་ཞིང་སྨིན་པར་
བྱེད་པའི་ སྨན་དེ་དང༌། ཕོ་བའི་མེ་དྲོད་བསྐྱེད་པའི་སྨན་གྱིས། ནད་དེ་ རྩེ་
བཅིལ་ལ། ནད་བྱེར་བ་བསྡུས། འདྲིལ་བ་བཤིག གབ་པ་སློང་། ནད་མགོ་
བཅོམ་པའི་རྟགས་ཐོན་པ་དང༌། སྟོད་ན་ནད་ཡོད་ན་སྟེང་དུ་ཉེ་བར་སྐྱུགས་
ཀྱིས་སྦྱངས་ལ། སྨད་དུ་ནད་ཡོད་ན་སྨད་དུ་ཉེ་བར་བཤལ་གྱིས་སྦྱངས་པར་
བྱའོ།། སྟེང་དུ་རང་སྐྱུག་འོང་། སྨད་དུ་རང་བཤལ་འོང༌། ནད་ཆོད་སྨན་གྱིས་
དགག་པར་མི་བྱ། སྐྱུག་ དུ་གཞུག བཀག་ན་ནད་དུ་འགྲོ་བར་ འགྱུར་ རོ།།
ནད་དེ་སྨན་གྱིས་མ་བཏུལ་ཞིང་། མ་སྨིན་པར་མི་བྱའོ།། ཅིའི་ཕྱིར་ན། ནད་
དེ་དང་ལུས་ཟུངས་འདྲེས་ཞིང་ཞེན་པས་ ནད་མ་ཐོན་ན་ལུས་ཟུངས་འཇོམས་



༄༅འབུམ་ནུག
209
པ་སྟེ། དཔེར་ན་གླུམ་མ་ལངས་པར་བསླང་ནས། ཆུས་བསིངས་པ་དང་འདྲ་
ཞེས་པ་འབྱུང་ངོ༌།།
མ་ཞུ་མེད་ཅིང་རང་རྒྱུད་པའི་ནད་ཀྱི་བཅོས་ཚུལ་ནི། མ་ཞུ་མེད་པའི་
རངརྒྱུད་ནད་རྐྱང་ཏེ།། ནད་ཀུན་སྐྱེད་པར་བྱེད་པའི་རྒྱུ་བསྟེན་པས། ཐོག་
མར་རླུང་འཇུག་དེ་ནས་གཞན་འཇུག་སྟེ།། དེ་དག་ཟས་སྤྱོད་སློང་བའི་དུས་མ་
འཛོམས།། རང་གནས་གསོག་ཅིང་རིང་སྡོད་ཤུགས་མི་འབྱིན།། དཔེར་ན་
འཁྲུག་པ་བྱེད་པའི་ཤི་བོ་བཞིན། བཙིར་ཡང་མི་ཟློག་བར་དུ་མི་ལྡང་ཞིང་།
རྐྱེན་ཕྲད་ནུས་པ་རྙེད་དེ་གནས་ལས་ལྡང་།། དེ་དག་ཐོག་མར་རླུང་ཞུགས་ནད་
འཁྲུག་ཕྱིར།། འཇིག་ཅིང་འཇུ་བྱེད་ཟས་ཀྱིས་སྨིན་བྱས་པས། ནད་འཐོར་
རླུང་དེ་ཚར་གཅོདཁོང་བར་བསྡུ།། དཔེར་ན་ཆར་བ་འབེབས་པའི་རླུང་གནོན་
འདྲ།། དེ་ནས་གང་དང་ཉེ་བའི་ལམ་ནས་སྦྱང་།། ཡན་ལག་ཕྱིར་གནས་ཁོང་དུ་
མ་འདུས་ན།། རྩ་སྒོ་ཕྱི་དང་ནང་ནས་སྦྱང་ལ་དབྱུང་།། ཞེས་པ་སྟེ། མ་ཞུ་བ་
མེད་པ་དང་། ལྡན་འདུས་མ་ཡིན་པའི་ནད་རྐྱང་བ་དང་། དང་པོ་ཟས་སྤྱོད་
ལོག་པས། ནད་ཀུན་སྐྱེད་པར་བྱེད་པའི་རྒྱུ་བསྟེན་པས། ཐོག་མ་ཁོ་ནར་རླུང་
འཇུག་ཅིང་འཁྲུག དེ་ནས་རིམ་པས་མཁྲིས་པ་ལ་སོགས་པ་འཇུག་པ་སྟེ། ནད་
ལུས་ལ་ཞུགས་ནས་ཡོད་པ་དེ། སློང་རྐྱེན་གྱི་ཟས་སྤྱོད་དང་ནམ་འཕྲད་པ་དང་།
ནད་དེ་ལྡང་བའི་ནུས་པ་རྙེད་ནས། རང་གི་གནས་ནས་ལྡང་བར་བྱེད་དོདེ་
བཞིན་ལྡང་བ་དེ་དག་ཀྱང་ཐོག་མར་རླུང་ཞུགས་པ་དེས། ནད་བད་མཁྲིས་ལ་
སོགས་པ་འཁྲུག་ཅིང་བྱེར་བར་བྱེད་པའི་ཕྱིར། ཉི་མའམ་འོ་མ་དང་ལན་ཚྭ་
སྦྱར་བ་ལྟ་བུ་ཡི་ནད་འཇིག་ཅིང་འཇུ་བར་བྱེད། ཟས་ཀྱིས་ནོད་སྨིན་པར་བྱས་
ནས་བསྡུད་པས། ནད་འཐོར་བྱེད་ཀྱི་རླུང་དེ་ཚར་ཆོད་པས། ནད་བྱེར་བ་
རྣམས་ཁོང་པར་འདུས་ཏེ། དཔེར་ན་ཆར་བ་འབེབས་པའི་རླུང་གནོན་པ་དང་
འདྲོ། རླུང་ནོན་ན་སྤྲིན་འདུས་ནས་ཆར་བ་འབབ་པ་བཞིན། དོན་དེ་ལྟར་
ནད་ཁོང་དུ་འདུས་ནས། སྟོད་སྨད་གང་དང་ཉེ་བའི་ལམ་ནས་སྦྱང་བར་བྱའོ༎



210
ཉྩའབུམ་ནག་འབུམ་ཆུང་༔
ཡང་ན་ པགས་ པ་ ལ་ སོགས་ པ་ ཕྱིར་འགྲམས་ པ་རྣམས་ ཁོང་ དུ་ མ་ འདུས་ན།
ཕྱིར་རྩ་གཏར་བ་དང་། ནང་རྩ་རྩ་སྦྱོང་གིས་སྦྱང་བར་བྱའོ།།
ནད་གཞན་དབང་ཅན་གྱི་གསོ་ཚུལ་ནི། གཞན་དབང་བླ་གཉན་བཅས་
པའི་ནད་ཡིན་ཏེ༎ རང་གི་གནས་ནས་ལངས་ནས་གནས་གཞན་ཕྱིན། ཕྱིན་
ནས་རང་གནས་སྔ་མ་ལ་གནོད་འཁྲུག། དེ་སྟོབས་ཆུང་ན་རང་གནས་སྔ་མ་
གསོ།། ཕྱི་མ་སྟོབས་ཚེ་བླ་གཉན་དེ་བཅོས་པས།། རང་གནས་གནས་པ་བཅོས་
མི་དགོས་པར་འཚོདཔེར་ན་རྐུན་མོ་བསྟེན་པའི་རྗེ་བོ་བཞིན། ཞེས་པས་
བསྟན་ཏེ། ནད་གཞན་དབང་ཅན་ཞེས་བྱ་བ་ནི། བླ་ གཉན་ སྟོང་ ཟླ་དང་
བཅས་པའི་ནད་ཡིན་ཏེ། དེའང་དང་པོ་རང་གི་གནས་སུ་བསགས་པ་དེ་ལས་
ལངས་ཏེ། ནད་གཞན་གྱི་གནས་སུ་ཕྱིན་པས། ཕྱི་མ་ལ་སོགས་པའི་ནད་དེ།
སྔ་མ་རང་གི་གནས་ན་གནས་པ་ལ། གནོད་ཅིང་འཁྲུག་སྟེ། དཔེར་ན་མ་ཞུ་
བས་མཁྲིས་ཡུལ་ཕྱོགས་ཏེ། མཁྲིས་པ་དང་བད་ཀན་གཉིས་ཀ་འཁྲུག་པ་ལྟ་བུ་
སྟེ། དེའང་ཕྱི་མ་ཞུགས་པ་དེ་སྟོབས་ཆུང་ན། རང་གནས་ན་གནས་པའི་སྔ་མ་
དེ་གསོ་བར་བྱས་ལ། ཕྱི་མ་དེ་སྟོབས་ཆེ་ན། བླ་གཉན་གྱི་ནད་དེ་ཞི་བར་བྱས་
པས། རང་གནས་གནས་པའི་སྔ་མ་དེ་བཅོས་མི་དགོས་པར་འཚོ་བའོ།། ཡང་
དཔེར་ན་མ་ཞུ་བས་མཁྲིས་པའི་ཡུལ་འཕྲོག་པ་ལ། མ་ཞུ་བ་ལས་ མཁྲིས་པ་
སྟོབས་ཆེ་ན། སྔོན་ལ་མཁྲིས་པ་བཅོས་དགོས། མཁྲིས་པ་ལས་མ་ཞུ་བ་སྟོབས་
ཆེ་ན། མ་ཞུ་བ་བཅོས་པས། མཁྲིས་པ་མ་བཅོས་ཀྱང་རང་ཤུགས་སུ་འཚོ་བའོ།།
ཁྱད་པར་གྱི་གསོ་ཚུལ་ནི། ཁྱད་པར་གསོ་བའི་ཚུལ་ལ་རྣམ་པ་དགུ། མ་
རྟོགས་དོགས་བཅས་གདེངས་མ་ཐོབ་པའི་ནད།། བྱི་ལ་འཇབ་པ་ལྟ་བུའི་སད་
མདས་བཅོས།། ཞེས་པར། ནད་ངོ༌མ་རྟོགས་ཏེ། ཡོང་མིན་ དགོངས་ཡིན་
མིན་དོགས་པ་དང་བཅས་པའི་གདེངས་མ་ཐོབ་པའི་ནད་ལ་བྱི་ལ་བྱེའུ་མ་ཐོབ་
པར་འཇབ་པ་ལྟར། གཞན་གྱིས་མ་ཚོར་བར་ནད་དེ་བཅོས། ངོས་ཟིན་ངེས་
པ་རྙེད་ཅིང་གདེངས་ཐོབ་ན།། སྤོ་ལ་དར་འཕྱར་ལྟ་བུར་དངོས་སུ་བཅོས།།



༄༅འབུམ་ནག་
211
-a
ཞེས་པས། སྤྱི་ལ་དར་འཕྱུར་བ་ལྟ་བུ་ ཀུན་ གྱིས་ མངོན་ སུམ་ དུ་ གསལ་བར་
བཅོས། གཉེན་པོ་ཐོག་ཏུ་མི་འབབ་ནད་ལམ་བཟུང་།། རྟ་རྒོད་དཀྱུས་སུ་
འཛུད་པ་ལྟ་བུར་བཅོས།། ཞེས་པས། གཉེན་པོ་ཐོག་ཏུ་མི་འབབ་པའི་ནད་
ཀུན་ལ། རྟ་རྒོད་དེ་དཀྱུས་སུ་འཛུད་པ་ལ། དང་པོ་འགྲོས་བར་དུ་འདུར། ཐ་
མ་ཕྱིས་བྱེད་པ་ལྟར། ནད་མ་སྨིན་པ་སྨིན་པར་བྱ་བ་དང༌། བྱེར་བ་ལྟ་བུ།
སྡོང་ཟླ་དབྱེ་བ་ལ་སོགས་ལམ་དུ་འཛུད་པའི་ཚུལ་ལྟར་བཅོས། སྔར་བཅོས་ནད་
ལ་དམན་ལྷག་ལོག་པ་གསུམ།། བརྟགས་ལ་སྐྱར་མོས་ཉ་ལེན་བཞིན་དུ་བཅོས།།
ཞེས་པས། སྨན་པ་གཞན་གྱིས་བཅོས་པའི་ནད་ལ། སྐྱོར་མོས་ཉ་ལེན་པ་སྟེ།
ཡང་དང་ཡང་དུ་བལྟས་ནས་མཐོང་བ་དང་། དམན་ལྷག་ལོག་གསུམ་བརྟགས་
ལ་བཅོས། སྟོབས་ཆེན་ནད་ལ་སྨན་དཔྱད་ཟས་སྤྱོད་བཞི།། ལག་གཏོད་མི་ཤ་
འཕྲང་ཕྲད་ལྟ་བུར་བཅོས།། ཞེས་པས། མི་ཤ་འཕྲང་ལ་ཕྲད་ན། ལག་གཏོད་
ནས་ལྟོང་བ་ལྟར། ནད་སྟོབས་ཆེན་ལ། སྨན་དཔྱད་ཟས་སྤྱོད་བཞི་སྤྲུག་སྟེ་
སྲོག་ལ་སྨན་དང་ནད་གཉིས་ལག་གཏོད་ལ་བཅོས། སྟོབས་ཆུང་ནད་ལ་སྤྱོད་
ལམ་ཟས་སྨན་དཔྱད། སྐས་གདང་ལྟ་བུར་མས་འཛེག་རིམ་པས་བཅོས།
ཞེས་པས། སྐས་གདང་ལྟ་བུ་རིམ་པས་མས་ནས་འཛེག་དགོས་པ་ལྟར། ནད་
སྟོབས་ཆུང་བ་ཅིག་ལ། དང་པོ་སྤྱོད་ལམ། དེས་མ་སོས་ན་ཟས། དེས་མ་སོས་
ན་སྨན་གཞུག་དཔྱད་ཀྱིས་རིམ་པས་བཅོས། རྐྱང་པའི་ནད་ལ་དཔའ་བོས་དགེ་
འདུལ་བཞིན། དེ་གཞིལ་གཞན་ལ་གནོད་མེད་སྦྱོར་བས་བཅོས།། ཞེས་པས།
དགྲ་ཅིག་བྱུང་ན། དེའི་སྡེ་བཞི་སྤང་ནས་བཅོས་པའི་དགྲ་འདུལ་བར་བྱེད་པ་
ལྟར། རྐྱང་བ་དེ་ལ། རང་ཞི་གཞན་མ་ལངས་བར་བཅོས་པའོ། ལྡན་འདུས་
ནད་ལ་འདུ་བ་ཆ་སྙོམས་གནས[གཅེས]། ། གཙོ་བོས་དམེ་ཤོར་འཁྲུགས་ཟླུམ་
ལྟ་བུར་བཅོས།། ཞེས་པས། ཕ་སྤུན་དམེ་ཤོར་བའི་འཁྲུགས་པ་ཟླུམ་པའི་གཙོ་
བོ་དེ། གང་ མཐོ་ཁ་ མཉམ་ པ་ ལྟར། ལྡན་ འདུས་ ཀྱི་ནད་ གང་ མཐོ་ གཉའ་
བཅག་པས་བཅོས། ཀུན་ལ་གནོད་བྱ་ལ་སོགས་ཆོས་བཅུར་སྦྱར།། མཛོ་ཁལ་
ir



212
༄༅འབུམ་ནག་འབུམ་ཆུང་།
ལུག་ཁལ་ལྟ་བུར་འཚམ་པས་བཅོས།། ཞེས་པས་བསྟན་ཏེ། ལུག་གིས་མཛོའི་
ཁལ་མི་ཐེག་ལུག་ཁལ་མཛོ་ལ་ལྷུང་གཏོང༌། དེ་གཉིས་རང་ལ་གང་འཚམས་
ཚད་བཀལ་དགོས་པ་ལྟར། ནད་སྟོབས་ཆེན་ལ་གཉེན་པོ་ཆེར་བཏང་། སྟོབས་
ཆུང་ལ་གཉེན་པོ་ཆུང་དུ་བཏང་། གང་ལ་གང་འཚམས་སུ་བཅོས་པའོ།།
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་
ངག་གི་རྒྱུད་ལས་གསོ་ཚུལ་གྱི་ལེའུ་སྟེ་ཉི་ཤུ་རྩ་བདུན་པའོ། ཞེས་པས་བསྟན་ནོ།།
ལེའུ་ཉེར་བརྒྱད་པ། ཁྱད་པར་གྱི་བཅོས་
ཚུལ་རྒྱས་པར་བཤད་པ།
ཁྱད་པར་གྱི་གསོ་ཚུལ་ལ། གཞུང་མཚན་གཉིས། གཞུང་ལ་ཡང་གཉིས་
ཏེ། ཁྱད་པར་གྱི་གསོ་ཚུལ་རྒྱས་པར་ཞུས་པ་དང་། དེའི་ལན་ནོ། དང་པོ་
ཞུས་པ་ནི། དེ་ནས་ཡང་དྲང་སྲོང་ཡིད་ལས་སྐྱེས་ཀྱིས་འདི་སྐད་ཅེས་ཞུས་སོ།།
ཀྱེ་སྟོན་པ་དྲང་སྲོང་རིག་པའི་ཡེ་ཤེས་ལགས། ཁྱད་པར་གསོ་ཚུལ་མདོར་བསྟན་
རྣམ་དགུ་པོ། དེ་དག་རྒྱས་པར་དཀྲོལ་ན་ཅི་ལྟར་ལགས། འཚོ་མཛད་སྨན་
པའི་རྒྱལ་པོས་བཤད་དུ་གསོལ། ཞེས་ཞུས་པ་ལས༑ ཞེས་ པས་ བསྟན་ ཏེ།
ལན་ལ་དགུ་སྟེ། སྟོན་པས་གསུངས་པ། ཀྱེ་དྲང་སྲོང་ཆེན་པོ་ཉོན་ཅིག ཅེས་
སྙན་གསན་ཕབ་ནས། ཁྱད་པར་གསོ་ཚུལ་རྒྱས་པར་བཤད་པ་ནི། དང་པོ་
དོགས་པ་དང་བཅས་པ་སད་མདས་བཅོས། ཞེས་པས།
རྒྱས་པར་བཤད་པ་ནི།. དང་པོ་ནད་བརྟག་དཔྱད་ལ་ཐེ་ཚོམ་ན།། རླུང་
གི་ནད་ལ་སད་མདའ་སྦེ་ལོང་ཐང་། མཁྲིས་པའི་ནད་ལ་སད་མདའ་ཏིག་ཏའི་
ཐང༌།། བད་ཀན་ནད་ལ་སད་མདའ་རྒྱམ་ཚ་གསུམ།། ཕོ་ལོང་གཉན་སྲིན་སད་
མདའ་བྱ་ཁྱུང་ལྔ། ཁྲག་འཁྲུག་རླུང་གཟེར་སད་མདའ་མ་ནུ་བཞི། སྦྱར་བའི་



༄༅།འབུམ་ནག
213
དུག་ལ་སད་མདའ་སྡུད་སྨན་བཏང་། ཚ་གྲང་འདྲེས་པའི་ སད་མདའ་གོམས་
པ་བསྟེན།། བཤལ་གྱི་སད་མདའ་སྣ་སེལ་འཁྲོག་ཐང་བཏང་།། མོ་བཙའི་སད་
མདའ་སྣུམ་ལྡན་དྲོད་དུགས་དང་། གཏར་གའི་སད་མདའི་རྡོ་གྲང་ཆུ་ལྕག་བྱ།།
རྣག་གི་སད་མདའ་མེ་ཐུར་མིག་ཅན་བརྡེག། གཞན་ཡང་ནད་དེ་འདི་ཡིན་སྙམ་
པ་ཡི།། གཉེན་པོའི་སྦྱོར་བ་ཆུང་ངུའི་སད་མདའ་བསྟེན།། འཕྲོག་དང་ལྡན་
པའི་ལྟར་སྣང་ཀུན་བསྡུར་ལ།། གཉེན་པོ་གང་ལེན་དེ་ཉིད་བཅོས་པ་གཅེས།
ཁ་དམར་མི་སྨྲ་ཁ་ཅོལ་ཆུང་བར་འགྱུར།། འདི་དུས་གསལ་བར་མི་སྒྲོག་བྱིངས་
པོར་སྨྲ། ཞེས་པ་སྟེ་རླུང་ཡིན་མིན་ཐེ་ཚོམ་ཟ་ན་སྲེ་ལོང་གི་ཐང་བཏང་བས་རླུང་
ལ་ཕན༔ ཚ་བ་ལ་མི་གནོད་པས་ནད་ཀྱི་ངོ་བོ་མཐོང་སྟེ་འོངས། མཁྲིས་ཚད་
ཡིན་མིན་ཐེ་ཚོམ་ཟ་ན་ཏིག་ཏའི་ཐང་བཏང་བས་ཕན་པ་ཡིན། གནོད་ན་མིན་
པའི་ཚོད་བླངས། བད་ཀན་ཡིན་མ་ཡིན་རྒྱམ་ཚ་ གསུམ་ ཐོང་ལ་ཚོད་བླངས།
ཕོ་ལོག་དང་གཉན་སྲིན་གང་ལ་ཡང་བྱ་ཁྱུང་ལྔའི་རིལ་བུ་བཏང་ལ་ཚོད་བླངས།
དེ་གསུམ་གང་ཡིན་ཡང་གཞན་ལ་མི་གནོད། ངོ་བོ་མཐོང་ཡོང་། ཁྲག་གཟེར་
རླུང་གཟེར་ཤན་འབྱེད་ནི་མོ་ནུ་བཞི་ཐང་བཏང་བས་གཉིས་ཀ་ལ་ཕན། སྦྱར་
དུག་ངོས་མ་ཟིན་ན། སྡུད་སྨན་བཏང་ནས་སླང་ན་ཡིན་པར་ངེས། ཚ་གྲང་
འདྲེས་ཏེ་ཤན་མ་ཕྱེད་ན་སྨན་ཟས་ཕྱོགས་གཅིག་གང་རུང་ བསིལ་དྲོད་ཕྱོགས་
གཅིག་བཏང་བས་ཡུན་བསྲིངས་ གོམས་ པ་བསྟེན་པས་ ཕན་གནོད་ལས་ ཤནུ་
ཕྱེད་འོང་། བཤལ་གཏོང་བ་ལ་ལྟོ་བ་སྲ་སྙི་བརྟག་པའི་ཕྱིར་སྣ་སེལ་གྱི་འཁྲོག་
ཐང་བཏང་བས། འཁྲུ་བ་ལྟོ་བ་སྙི་བ་ཡིན། འཁྲུ་བ་སྙམ་བྱེད་ན་ལྟོ་བ་འབྲིང་པོ་
ཡིན། འཁྲུ་སྙམ་མེད་ན་ལྟོ་བ་སྲ་བ་ཡིན་ནོ། དེ་ལ་གཙོ་བོའོ་དེད་དཔོན་ཐུན་
ཆེ་ཆུང་ངོ་ཤེས་པར་བྱའོ།། ལྟོ་བ་སྙི་བ་ལ་སྨན་མང་ན་མི་ཆོད། སྲ་བ་ལ་སྨན་
ཉུང་ན་ནད་མ་དག་པར་སླང་ནས་སླར་གནོད་པས་འཁྲོག་ ཐང་གིས་བརྟག་པ་
གལ་ཆེ་བའོ༎ ལྟོ་སྙི་བ་ཀུན་ལ་ཕན་པ་ཀུན་ཀྱང་བཤལ་ཡིན་ནོ།། མེ་བཙའ་
ཕན་མི་ ཕན་གྱི་སད་ མདའ་ཧོར་གྱི་མེ་བཙའ་བྱས་པས་དེས་ཕན་མི་ ཕན་ལས་



214
༄༅།འབུམ་ནག་འབུམ་ཆུང་།
ཤན་འབྱེད་དོ།། གཏར་ག་ཕན་མི་ཕན་གྱི་སད་མདའ་རྡོ་གྲང་རློན་ཞིང་ཆུ་ལྕག་
བྱས་པས། དེས་ཕན་མི་ཕན་ཤན་ཕྱེད་དོ།། རྣག་སྨིན་མ་སྨིན་གྱི་སད་མདའ་མེ་
ཐུར་མིག་ཅན་བརྒྱབ་པས། སྨིན་ན་རྣག་གིས་འགགས་སམ་ཁྲག་གིས་འགགས་
པ་ལ་བརྟེན། གོང་ཁྲག་ཏུ་འདུག་ན་རྨ་དེ་སྤུ་བས་བསྲེགས། དེ་རྣམས་མ་ཡིན་
པ་གཞན་ཡང་ནད་དེ་འདི་ཡིན་ལས་ཆེ་སྙམ་པ་དེ་ལ། ཕན་པའི་སྨན་སྦྱོར་ཆུང་
དུ་བྱས་ཏེ། ཞག་གཉིས་གསུམ་ཙམ་བཏང་བས། ཕན་པར་བྱུང་ན་ཆེར་བསྐྱེད་
ལ་བཏང་། གནོད་པ་བྱུང་ན་འོ་ན་དེ་འདི་ལས་འོས་མེད་སྙམ་པར་དེ་སྐྱུར་ལ་
སྦྱོར་བ་ཚོད་དུ་བླངས་སོ།། བློ་གཅིག་ཚུགས་མ་ཡིན་པར་སེམས་ལ་ཁུ་འ ཕྲིག་
ཡོད་པར་བྱས་ལ། ནད་འདི་ཡིན་ནམ་སྙམ་པ་རྣམས། རྟགས་གང་ཡང་བསྡུར་
ལ། མ་ཡིན་སྙམ་པའི་ཟས་དང་སྨན་དཔྱད་ལ་སོགས་ སད་མདའ་བཏང་བས།
གཉེན་པོ་གང་ལེན་པའི་ནད་དེ་བཅོས་པར་བྱའོ།། ནད་ངོས་མ་ཟིན་པར་ཁ་
དམར་མང་ན་རང་ཁ་ཅོལ་ཆུང་བར་འགྱུར་བས་དུས་འདིར་ཁ་དམར་ གསལ་
བར་མི་སྨྲ། འབྲོས་རིགས་དཔྱད་པའི་བྱིངས་པོར་སྨྲ་བར་བྱ་སྟེ། འདྲེས་པས་
དབྱེར་དགོས་པར་འདུག་ཅེས་སམ། གབ་པ་སློང་དགོས་པར་འདུག་ཅེས་སམ།
སྨིན་དགོས་པར་འདུག་བྱས་པས། སྦྱོར་བ་སྔ་མ་དེ་ཕན་ན། སྨན་སླངས་པ་
ཡིན་པས། ད་བསྐྱེད་འོང་གི་བྱས་ཏེ། སྦྱར་བས་ཆོག སྔ་མ་དེ་གནོད་པར་
བྱུང་ན། འདྲེས་པ་ཕྱེད་པ་ཡིན་པས་བྱེར་བ་འདུས་པ་ཡིན་པས་སམ་སློང་བ་
ཡིན། ནད་མ་སྨིན་པ་ཡིན་པས། ད་བཅོས་བསྒྱུར་དགོས་བྱས་ཏེ། བསྒྱུར་
བས་ཆོག་པས། འབྲོས་རིགས་རྩལ་གལ་ཆེ་བའོ།། གདེངས་ཐོབ་པའི་ ནད་
དཔའ་བོས་སྤྱི་ལ་དར་འཕྱར་བ་ལྟར། བཅོས་ཐབས་རྒྱས་པར་བཤད་ན། ནད་
ལ་ངེས་པ་རྙེད་ཅིང་གདེངས་ཐོབ་ན།། ནད་དེ་འདི་ཡིན་རྒྱུ་རྐྱེན་འདི་ཡིས་
བསྐྱེད།། ད་ལྟ་འདི་ན་མཐའ་གཞུག་འདི་རུ་འགྱུར།། བཅོས་ཀ་འདི་བྱེད་དུས་
ཚོད་འདི་ནས་སོས།། ཡང་ན་མི་ཐུབ་འཆི་བའི་དུས་ཚིགས་བོར། སྤྲོ་དར་
འཕྱུར་བཞིན་ཀུན་གྱིས་གོ་བར་སྨྲ།། ཞེས་པས་བསྟན་ཏེ། གོ་སླ་བས་དཀྲོལ་རྒྱུ་



བྱའབུམ་ནག
215
མེད་དོ།། གཉེན་པོ་ཐོག་ཏུ་མི་འབབ་པའི་ནད། ལྟ་རྒོད་ལྟ་བུར་ལམ་དུ་གཞུག་
པ་ལ། རྒྱས་པར་བཤད་ན་དྲུག་སྟེ། རིམས་མ་སྨིན་པའི་ཚ་བ་ལམ་དུ་གཞུག་པ་
དང༌། འཁྲུགས་མ་སྨིན་པའི་ཚ་བ་འདྲེས་པ་འབྱེད་པ་དང༌། རྙིང་ཞིང་བྱེར་
པའི་ཚ་ བ་ བསྡུས་ལ་བསད་པ་དང་། གབ་པའི་ཚད་པ་མགོ་ ཕུར་ བཤུས་ལ་
བཅོས་ལ་བསྟན་པ་དང་བཞི། མ་ཞུ་ བ་ དང་ བཅས་ པའི་ནད་རྩེ་ བཅིལ་ལ་
སྦྱངས་པ་དང་། སྦྱང་བའི་ནད་རྣམས་སླང་ལ་སྦྱང་བར་བྱའོ།།
རིམས་མ་སྨིན་པའི་ཚ་བ་ལམ་དུ་གཞུག་པ་ནི།། གཉེན་པོ་ཐོག་ཏུ་མི་
འབབ་ལམ་གཞུག་དཀའ།། མ་སྨིན་ ཚ་ བའི་ གཉེན་པོ་གྲོགས་ཐོག་ འབབ།།
གྲོགས་འཕེལ་བས་ནི་ཚ་བ་ཉིད་འཕེལ་བྱེད།། དེའི་ཕྱིར་བད་རླུང་གྲོགས་དེ་
ཐང་གིས་དབྱེ།། ཞེས་པས། ཚ་བ་མ་སྨིན་པ་ལ་བསིལ་གྱི་གཉེན་པོ་བསྟེན་ན།
བད་རླུང་གཉིས་ཀྱི་གྲོགས་ལ་ཕོག་པས། བད་རླུང་གཉིས་འཕེལ་ཏེ། རླུང་གིས་
ཚ་བ་ཟུངས་ལ་གཏོར། བད་ཀན་གྱིས་ཚ་བའི་མགོ་མནན་ནས། སླར་སྨིན་དུ་
མི་སྟེར་ཞིང་། ཚ་བ་འཕེལ་བར་བྱེད་པས། དེའི་ཕྱིར་བསིལ་གྱི་གཉེན་པོ་མ་
བསྟེན་པར་མ་ནུ་བཞི་ཐང་དང༌། ཟས་སྤྱོད་བསིལ་དྲོད་སྙོམས་པར་བྱས་ཏེ།
བད་རླུང་གི་གྲོགས་ཕྱེ་ལ་ཚ་བ་སྨིན་ནས་བཅོས། །
འཁྲུགས་མ་སྨིན་པའི་ཚ་བ་དབྱེ་བ་ནི། ནད་ཁྲག་ཟུངས་ཁྲག་འོ་མ་ཆུ་
འདྲེས་འདྲ།། འབྲས་བུ་གསུམ་གྱིས་ཁྲག་ངན་ཕྱེ་ལ་གཏར།། དེ་ལྟར་མ་ཕྱེད་
ནད་ལུས་ཟུངས་ལ་གནོད།། ཅེས་པས། ནད་ཁྲག་དང་ཟུངས་ཁྲག་འོ་མ་ཆུ་
དང་འདྲེས་ པ་འདྲ་བས་དེ་མ་ ཕྱེད་ པར་གཏར་ན། ཟུངས་ཁྲག་ ཐོན་ པས།
རླུང་གིས་ནད་ཁྲག་ལངས་པས། ནད་མ་ཐོན་སྟེ་སླར་ཚ་བ་འཁྲུག་པར་འགྱུར་
བས་འབྲས་བུ་གསུམ་གྱི་ཐང་གིས་ཕྱེ་ལ་གཏར་རོ།།
རྙིང་ཞིང་བྱེར་བའི་ཚ་བ་སྡུད་ལ་བསད་པ་ནི། བད་ཀན་དུག་ཚད་བྱེར་
བ་བསྡུས་ལ་བསད།། མ་འདུས་གཉེན་པོས་མི་གསོད་སླར་འགྲམས་འགྱུར།།
ཞེས་པས། བད་ཀན་སྨུག་པོ་བྱེར་བ་དང། མི་འཕྲོད་པའི་དུག་དང་སྦྱར་དུག་



216
༄༅།འབུམ་ནག་འབུམ་ཆུང་།
བྱེར་བ་རྣམས། སྡུད་སྨན་གྱིས་བསྡུས་ཏེ། འདུས་ནས་བསད་དགོས། མ་
འདུས་པར་བསད་པས། སླར་རྩ་མིག་ཏུ་དེད་ནས་བྱེར་བའི་གྲོགས་བྱེད་པའོ།། །
གང་པའི་ཚད་པ་རླུང་ལ་བསད་པ་ནི། གབ་ཚད་གྲང་བའི་མགོ་སྤུར་དྲོད་
ཀྱིས་བཤུས།། ཅི་ཕྱིར་གྲང་བས་གཉེན་པོ་ལེན་མི་འགྱུར།། ཞེས་པས། གབ་
པའི་ཚ་ བ་ནི་ ཁ་ བད་རླུང་ གིས་བྱིབས་ནས་ ཡོད་ པས། བསིལ་ གྱི་ གཉེན་ པོ་
བསྟེན་པས་ཀྱང་། བད་རླུང་གི་ས་བཀབ་ནས་ལེན་དུ་མི་བ ཏུབ་པས། ཟས་
སྨན་དྲོད་བཅུད་ཀྱིས་བད་རླུང་གི་མགོ་ཕུར་བཤུས་ལ། ཚ་བ་དང་སྨན་དུ་སྤྲོད།
མ་ཞུ་བ་དང་བཅས་པའི་ནད་རྩེ་བཅིལ་ལ་སྦྱངས་བ་ནི། མ་ཞུའི་ནད་
ཀུན་སྨིན་དང་དྲོད་སྐྱེད་སྨན།། རྩེ་བཅིལ་རྟགས་ཐོབ་གུང་ཉེའི་ལམ་ནས་སྦྱང་།།
ཞེས་པ་ནི། ཡ་གིར་བཤད་ཟིན་ཏོ།། སྤྱིར་མ་ཞུ་བའི་རྒྱུ་བྱས་པའི་ནད་ཐམས་
ཅད་ལ། མ་ཞུ་བ་སྔོན་དུ་བསལ་ཏེ། དེར་ནད་གང་ཡིན་པ་དེ་མ་བཅོས་ན།
མ་ཞུ་བ་དེས་ཟས་སྨན་གང་ཟོས་ནད་སྐྱེད་ཅིང་ཕན་པ་མེད་པར་འགྱུར་རོ།།
སྦྱོང་དགོས་པའི་ནད་བསླང་ལ་སྦྱང་བ་ནི། བཤལ་གྱི་སྔོན་འགྲོ་སྨན་གྱིས་
ནད་ཀུན་སློང་། ནད་མ་སློངས་ན་འཁྱག་ཐོག་ཆུ་འབེབས་འདྲ།། ཞེས་པས་
བསྟན་ཏེ། གློ་བུར་གྱི་ནད་ཞི་བྱེད་ཀྱི་རྐྱེན་སྨན་གྱིས་བྱེར་བ་བསྡུས། འདྲིལ་བ་
བཤིག གབ་པ་སླང་ལ་བཏང་ངོ་།། དེ་ལྟར་ནད་མ་སློངས་ན། འཁྱག་ཐོག་ཏུ་
ཆུ་འབེབས་པ་ལྟར། ནད་ཐམས་ཅད་ནི་མི་འ དྲོངས་པའོ།།
སྔར་བཅོས་པའི་ནད་ལ་སྐྱར་མོས་ཉ་ལེན་པ་ལྟ་བུར་བཅོས་པ་ལ་རྒྱས་པར་
བཤད་པ་ནི། སྨན་པ་གཞན་གྱིས་སྔར་བཅོས་ནད་དེ་ལ། དམན་ནམ་ལོག་
གམ་ལྷག་གམ་ལེགས་བརྟགས་ལ། དམན་པས་ནད་མ་ཞི་ན་གཉེན་པོ་བསྐྱེད།།
ལོག་ནས་ནད་སྟོབས་སྐྱེས་ན་སྦྱོར་བ་བསྒྱུར།། ལྷགོ་ནས་ནད་གཞན་ལངས་ན་
གང་ལངས་མནན།། ཞེས་པས་གོ་སླའོ
སྟོབས་ཆེན་ནད་ལ་མི་ཤ་འཕྲང་ཕྲད་ལྟ་བུར་བཅོས་པ་ནི། ཚ་བ་སྟོབས་
ཆེནནད་ལ་ཆུ་བཞི་ཕོབ།། རྒྱལ་པོ་ག་བུར་སྦྱོར་བ་སྨན་གྱི་ཆུ།། རྩེ་ཆེན་རྩེའུ་



འབུམ་ནག
217
གཏར་བ་དཔྱད་ཀྱི་ཆུ།། ཁ་ཟས་ཡེན་ལ་གཏད་པ་ཟས་ཀྱི་ཆུ།། བསིལ་སར་སྡོད་
པ་སྤྱོད་ལམ་ཆུ་ཡིས་བཅོས། གྲང་བ་སྟོབས་ཆེན་ནད་ལ་མེ་བཞི་སྤོར།། དྲོད་
དགུ་སྦྱར་བ་སྨན་གྱི་མེ་ཡིན་ཏེ།། མེ་བཙའ་དཔྱད་མེ་དྲོད་བཅུད་ཟས་ཀྱི་མེ།
གནས་གོས་དྲོ་བ་སྤྱོད་ལམ་མེ་ཡིས་བཅོས།། དེ་ལྟར་མ་བཅོས་ནད་རྒྱུས་སྲོག་ལ་
གཏོད།། ཅེས་པ་སྟེ། ནད་སྟོབས་ཆེན་དུས་གཅིག་ལ་འཇོམས་པ་གལ་ཆེ། །
སྟོབས་ཆུང་ནད་ལ་སྐས་གདང་ལྟར་བཅོས་པ་ནི། སྟོབས་ཆུང་ནད་ལ་
དང་པོ་སྤྱོད་ལམ་གཟབ།། དེས་མ་ཞི་ན་ཕན་གནོད་ཟས་ཀྱིས་བཅོས། དེས་མ་
ཞི་ན་བསིལ་དྲོད་སྨན་གྱིས་བཅོས།། གསུམ་གས་མ་ནོན་དཔྱད་ཀྱིས་ནད་ཡུལ་
དབྱུང༌།། ཞེས་པ་སྟེ། ཚོད་ལེན་གྱིན་བཅོས། རྐྱང་བའི་ནད་ལ་དཔའ་བོས་
དགྲ་འདུལ་ཀྱིས་ནད་ཡུལ་དབྱུང༌།། ཞེས་པ་སྟེ། ཚོད་ལེན་གྱིན་བཅོས། རྐྱང་
བའི་ནད་ལ་དཔའ་བོས་དགྲ་འདུལ་ལྟར་བཅོས་པ་ལ། མདོར་རྒྱས་གཉིས་ལས།
མདོར་བསྟན་པ་ནི། རླུང་དང་མཁྲིས་པ་བད་ཀན་ནད་རྐྱང་ལ།། དེ་
ཉིད་ཞི་བྱ་གཞན་མ་ལངས་པར་བཅོས།། དེ་མ་ཤེས་ན་ལྡོག་རྒྱུ་བཅུ་གཉིས་
འགྱུར།། ལོག་པས་རང་མ་ཞི་བར་གཞན་སྐྱེད་དེ།། ཞེས་པས་བསྟན་ཏེ། རྐྱང་
བ་བཅོས་པ་ལ། གཞན་མ་ལངས་པ་གལ་ཆེའོ།། ནད་རྐྱང་པ་དེ་རང་ཞི་ནས།
གཞན་མ་ལངས་པར་བཅོས་མ་ཤེས་ན། ལྡོག་པའི་རྒྱུ་བཅུ་གཉིས་སུ་འགྱུར་ཏེ།
བཅོས་གོ་ལོག་ནས། ནད་དེ་མ་ཞི་བར་གཞན་སྐྱེད་དོ།། རྒྱས་པར་བཤད་པ་ལ་
གཉིས། རང་མ་ཞི་བར་གཞན་དུ་ལོག་པ་དང་། ཞི་ནས་གཞན་དུ་ལོག་པའོ།།
ནད་རང་གཞན་གཉིས་ཀར་ལོག་པ་སྟེ། ཇི་ལྟར་ལོག་ན། རླུང་གི་ནད་ལ་ཁ་
ཚའི་རོ་བསྟེན་ན།། རླུང་མ་ཞི་བར་བད་ཀན་མཁྲིས་པར་ལྡོག། ཅེས་པས།
རླུང་ནད་ལ་ཁ་བ་བསྟེན་ན། རླུང་མ་ཞི་བར་བད་ཀན་དུ་ལྡོག རོ་ཚ་བ་བསྟེན་
ན་རླུང་མ་ཞི་བར་མཁྲིས་པར་ལྡོག་པར་འགྱུར་རོ། མཁྲིས་པའི་ནད་ལ་ལན་ཚྭ་
ཚ་བ་བསྟེན།། མཁྲིས་པ་མ་ཞི་བད་རླུང་གཉིས་སུ་ལྡོག། ཅེས་པས། མཁྲིས་
པའི་ནད་ལ་རོ་ལན་ཚྭ་བསྟེན་ན།། མཁྲིས་པ་མ་ཞི་བར་བད་ཀན་དུ་ལྡོག རོ་ཚ་



218
༄༅།འབུམ་ནག་འབུམ་ཆུང་།
བ་བསྟེན་ན། མཁྲིས་པ་མ་ཞི་བར་རླུང་དུ་ལྡོག་པར་འགྱུར་རོ།། བད་ཀན་ནད་
ལཁ་དང་ལན་ཚྭ་བསྟེན།། བད་ཀན་མ་ཞི་རླུང་མཁྲིས་གཉིས་སུ་ལྡོག། ཅེས་
པས། བད་ཀན་ནད་ལ་ཁ་བའི་རོ་བསྟེན་ན། བད་ཀན་མ་ཞི་བར་རླུང་དུ་ལྡོག
ལན་ཚྭའི་རོ་བསྟེན་ན། བད་ཀན་མ་ཞི་བར་མཁྲིས་པར་ལྡོག་པར་འགྱུར་རོ།།
དེ་ཇི་ལྟར་ཞེ་ན། རོའི་ལས་བྱེད་པའི་སྨན་གྱི་ནུས་པའི་སྒོ་ནས། སྦྱོར་བ་ལོག་
པའི་ཕྱིར་རོ། མི་འཕྲོད་རྐྱེན་གྱིས་འདུས་པར་འགྱུར་བ་ཡོད།། ཅེས་ པས།
ཟས་སྤྱོད་སྨན་གསུམ་ཀ་མི་འཕྲོད་པ་ལ། གདོན་རྐྱེན་གྱིས་འདུས་པར་ལྡོག་པ་
ཡང་ཡོད་ཅེས་བྱའོ།།
གཉིས་པ་ཞི་ནས་གཞན་དུ་ལོག་པ་བསྟན་པ་ནི། ལྷག་པས་ནད་དེ་ཞི་
ནས་གཞན་སློང་སྟེ།། མངར་དང་ལན་ཚྭས་རླུང་ཞི་བད་མཁྲིས་སྐྱེད།། ཅེས་པ་
སྟེ། རླུང་གི་ནད་ལ་རོ་མངར་བ་བསྟེན་དྲགས་ན། རླུང་ཞི་ནས་བད་ཀན་སྐྱེད།
ལན་ཚྭ་བསྟེན་དྲགས་ན་རླུང་ཞི་ནས་མཁྲིས་པ་སྐྱེད། ཚ་སྐྱུར་བད་ཀན་ཞི་ནས་
རླུང་མཁྲིས་སྐྱེད།། ཅེས་པས། བད་ཀན་ལ་ཚ་སྐྱུར་བསྟེན་དྲགས་ན། རླུང་
མཁྲིས་གཉིས་ ཀ་སྐྱེད་པའོ།། མངར་ཁས་མཁྲིས་པ་ཞི་ནས་བད་རླུང་སྐྱེད།།
ཅེས་པས། མཁྲིས་པའི་ནད་ལ་མངར་བ་བསྟེན་དྲགས་ན། མཁྲིས་པ་ཞི་ནས་
བད་ཀན་སྐྱེད་པར་འགྱུར་ལ། རོ་ཁ་བ་བསྟེན་ན་མཁྲིས་པ་ཞི་ནས་རླུང་སྐྱེད་
པར་འགྱུར་རོ།། ལྡན་འདུས་ཀྱི་ནད། དམེ་ཤོར་འཁྲུགས་ཟླུམ་གྱི་གཙོ་བོ་ལྟ་
བུར་བཅོས་པ་ལ་བཞི་སྟེ། སྤྱིར་སྙོམས་པ་དང་ཁ་འཛིན་གྱི་སྨན་བསྟན་པ་དང་།
འདུ་བ་ཐུན་མོང་དུ་ཕུལ་དུ་བཅོས་པ་དང་། རེས་མོས་སམ་ལྟག་སྤྲོད་དུ་བཅོས་
པ་དང་། འདུ་བ་ཆ་སྙོམས་དགོས་པའི་རྒྱུ་མཚན་བསྟན་པའོ།།
དང་པོ་འདུ་བ་སྤྱི་སྙོམས་དང་ཁ་འཛིན་གྱི་སྨན་བསྟན་པ་ནི། ལྡན་འདུས་
ནད་ལ་འདུ་བ་ཆ་སྙོམས་པ།། ཨ་རུ་བྲག་ཞུན་འདུ་བ་སྤྱི་རུ་སྙོམས།། ཞེས་པ་
དང་། ཨ་རུ་གསེར་མདོག་བྲག་ཞུན་བཏུལ་མ་གཉིས། ནད་རླུང་མཁྲིས་བད་
ཀན་ཆུ་སེར་ཀུན།། འདུ་བ་སྙོམས་པའི་སྤྱི་སྨན་ཡིན་པས།། འདུ་བ་འཁྲུགས་



༄༅།འབུམ་ནག་
219
པའི་ནད་ཀུན་སེལ་ཅེས་སོ།། གནས་དང་ནད་གཞི་སོ་སོའི་ཁ་འཛིན་ནི།། སྙིང་
ལ་ཛཱ་ཏི་གློ་ལ་ཅུ་གང་སྟེ།། མཆིན་པར་གུར་གུམ་སྲོག་རྩར་ལི་ཤི་དང་།། མཁལ་
མར་སུག་སྨེལ་མཚེར་བར་ཀ་ཀོ་ལ།། ཕོ་བའི་ཁ་འཛིན་སེ་འབྲུ་པི་པི་ལིང་།།
མཁྲིས་པའི་ཁ་འཛིན་ཏིག་ཏ་གསེར་མེ་ཏོག། རླུང་ལ་ཁ་འཛིན་སླེ་ཏྲེས་རུས་
བཅུད་གསུམ།། བད་ཀན་མ་ནུ་རུ་སུ་བསེ་ཡབ་བཏང་། ཁྲག་ལ་བ་ཤ་ཀ་དང་
ཧོང་ལེན་ཏེ།། ཆུ་སེར་སྤོས་དཀར་ཐལ་རྡོར་སོ་མ་ར།། གཉན་དང་གདོན་ལ་གླུ་
རྩི་གུ་གུལ་ནག། ཅེས་པས། གནས་ཀྱི་ཁ་འཛིན་དོན་སྣོད་གང་ལ་བབས་པ་
དང༌། ནད་གཞིའི་ཁ་འཛིན་ཉེས་གསུམ་གང་ཤས་ཆེ་བའི་ཁ་སྣོན་གཏོང་བའོ།
འདུ་བ་ཐུན་མོང་དུ་ཕུལ་དུ་བཅོས་པ་ནི། དེ་དག་གང་དང་གང་དགོས་
རྟགས་དང་སྦྱར།། ཐམས་ཅད་འདུས་ན་ཀུན་ལ་ཁ་གནོན་བཏང་། ཞེས་པས།
གནས་དོན་སྣོད་གང་ལ་བབས་པའི་རྟགས་དང་སྦྱར་ལ། ཁ་འཛིན་གང་ལ་གང་
དགོས་པ་བཏང་སྟེ། སྙིང་ལ་གང་བབས་ཀྱང་ཛཱ་ཏི་དགོས། བློ་ལ་གང་ཞུགས་
ཀྱང་ཅུ་ གང༌ རྒྱ་ གར་ མ་ དགོས། མཆིན་ པར་ གུར་ གུམ། སྲོག་ རྩར་ ལི་ ཤི
མཚེར་བར་ཀ་ཀོ་ལ། མཁལ་མར་སུག་སྨེལ། ཕོ་བར་ནད་གུང་ཞུགས་ཀྱང་སེ་
འབྲུ་དང་པི་པི་ལིང་དགོས་སོ།། ནད་གཞན་ཡང་། ཉེས་པ་གང་ཤས་ཆེ་བའི་
རྟོགས་དང་སྦྱར་བའི་ཁ་འཛིན་དགོས། རླུང་ཤས་ཆེ་ན་ཛཱ་ཏི་དང་སྲེ་ལོང་། སླེ་
ཏྲེས་བསྡུས་ཐང་དང་རུས་ཐང་གིས་དབུལ། དེ་བཞིན་དུ་མཁྲིས་པ་ཤས་ཆེ་ན་
གསེར་གྱི་མེ་ཏོག་དང་ཏིག་ཏ་བསྣན། བད་ཀན་ཤས་ཆེ་ན་འུ་སུ་དང་སེ་ཡབ་མ་
ནུ་བཏང་། ཁྲག་ཤས་ཆེ་ན་བ་ཤ་ཀ་དང་ཧོང་ལེན་བཏང་། ཆུ་སེར་ལ་ཆུ་སེར་
སྨན་གསུམ་བཏང༌། གཉན་དང་གདོན་ཤུས་ཆེ་ན་གླ་རྩི་གུ་གུལ་བཏང་། དེ་
ཐམས་ཅད་ཀྱི་རྟགས་འདུག་ན། ཐམས་ཅད་ཀྱི་ཁ་གནོན་སྦྱར་བའོ།། ལྡན་
འདུས་མཉམ་པ་གང་ཤས་ཆེ་བ་ལ།། གཉེན་པོ་དེ་དང་བསྟུན་ལ་གང་མཐོ་
མནན།། ཞེས་པ་ནི། ལྡན་པའི་ནད་ཡིན་རུང༌། འདུས་པའི་ནད་ཡིན་རུང་།
ཁ་མཐོ་དམན་སྙོམས་པར་འདུག་ན། དེའི་གཉེན་པོ་ཡང་ཆ་མཉམ་ལ་བཏང་།



220
འབུམ་ནག་འབུམ་ཆུང་
ཤས་ཆེ་ཆུང་འ དུག་ན། གང་མཐོ་བ་དེའི་གཉེན་པོ་ཆེར་བཏང་སྟེ། དཔེར་ན་
རླུང་མཁྲིས་བད་ཀན་མཉམ་པར་འདུག་ན། རོ་མངར་བ་རྐྱང་དུ་སྦྱར་བས་སེལ།
མཁྲིས་པ་ཁ་མཐོ་ན༔ བོད་ན་རོ་མངར་ཁ་གཉིས་སྦྱར་བས། མཁྲིས་པ་སེལ་བ་
ལྟ་བུའོ།། རླུང་མཁྲིས་མཉམ་པའི་ནད་ལ་སླེ་ཏྲེས་ཏིག་ཏ་སྦྱར་བས། མཁྲིས་པ་
ཁ་མཐོ་ན་དེའི་སྟེང་དུ་གསེར་གྱི་མེ་ཏོག་བསྣོན་ལྟ་བུའོ།།
རེས་མོས་ སམ། ལྟག་ སྤྲོད་ དུ་ བཅོས་ པ་ ནི། ཡང་ན་སྔ་ཕྱི་རེས་མོས་
བཅོས་པའམ།། ཡང་ན་ལྟག་པ་སྤྲད་ལ་དུས་གཅིག་གཞོམ།། ཞེས་པས། ལྡན་
འདུས་ཀྱི་ནད་ཆ་མཉམ་པའམ། མཐོ་དམན་ཡོད་པ་གཉིས་ཀ་ལ་ཡང་རེས་མོས་
བཅོས་པ་དང༌། དུས་གཅིག་ཏུ་གཞོམ་པ་གཉིས། རེས་མོས་འ ཐབ་ནས་གང་
ཉེན་ཆེ་བ་དེ་སྔོན་ལ་བཅོས་ལ། ཉེན་ཆུང་ཤོས་དེ་ཕྱི་ལ་བཅོས། ཚ་གྲང་འཐབ་
པ་ཡིན་ན་ཡང་། གབ་ཚད་ལྟ་བུ་ལ། སྔོན་ལ་བད་ཀན་བསལ། ལྡན་ཚད་ལྟ་
བུ་འབྲོས་འདེད་དུ་བཅོས། ཕལ་ཆེར་སྔོན་ལ་ཚ་བ་བཅོས། ཚ་བ་ལ་མི་འདའ་
འོ། དུས་གཅིག་ ཏུ་གཞོམ་པ་ལ། དཔུང་འཕུལ་དང་ལྟག་སྤྲོད་ གཉིས་ལས།
གཉེན་པོ་གཅིག་ཏུ་སྦྱར་བར་བཏུབ་ན། མཉམ་དུ་འཕུལ་དུ་བཅོས་སོ། །
ལྟག་གང་སྤྲོད་དུ་བཅོས་པ་ནི། ཉིན་གུང་མཚན་གུང་མཁྲིས་པའི་ཚ་བ་
བསད།། བསིལ་སྨན་བསིལ་ཟས་ཚ་བའི་དུས་དེར་བསྟེན།། སྲོད་དང་སྔ་དྲོ་ཕོ་
བའི་མེ་དྲོད་གསོ། དྲོད་སྨན་དྲོད་ཟས་བད་ཀན་གྲང་བ་གཞིལ།། དགོང་དང་
ཐོ་རངས་རླུང་ལ་བརྔན་པ་སྦྱིན།། དྲོད་བཅུད་ཟས་སྨན་ཐོར་བུའི་རླུང་སྣ་
བསླན།། ཞེས་པས། ནད་གང་ལངས་པ་དེའི་གཉེན་པོ་བསྟེན་པར་བྱའོ།།
འདུ་བ་ཆ་སྙོམས་པའི་རྒྱུ་མཚན་བསྟན་པ་ནི། ལྷག་ན་གང་ལྷག་དགྲར་
སྡང་ཕ་སྤུན་འདྲ།། ཆད་ན་གང་ཆད་སྐྱོང་དགོས་མོ་ངན་འདྲ།། དེས་ན་འདུ་བ་
ལྷག་ཆད་མེད་པར་མཉམ།། ལུས་ཟུངས་བཟོ་རྒྱུ་འདྲ་བས་ཆུད་མི་གསན།། ཡོ་
བ་ཞིང་ས་འདྲ་བས་མེ་དྲོད་གསོ།། དེ་ལྟར་ཤེས་ན་འཚོ་བྱེད་སྨན་པར་འགྱུར།།
ཞེས་པས་བསྟན་ཏེ། རླུང་མཁྲིས་བད་ཀན་གསུམ་པོ་ཕ་སྤུན་དང་འདྲ། གང་



༄༅༑འབུམ་ནག
221
འཕེལ་ཡང་ནད་དུ་འགྱུར་བས་ཁ་མནན་དགོས། ཟད་ན་གང་ཟད་ཀྱང་གསོ་
དགོས། བུ་སྲིང་ངན་པ་དང་འདྲ་བས། འཕེལ་བ་དབྲི། ཟད་པ་གསོས་ཆ་
མཉམ་མོ། ནད་གསོ་བར་བྱེད་པ་ལ། ལུས་ཟུངས་ བཟོ་ རྒྱུ་འདྲ་ བས་ ལུས་
ཟུངས་གསོ་བ་གལ་ཆེ་སྟེ། ལུས་ཟུངས་གསོ་བ་ལ། ཕོ་བ་ཞིང་ས་དང་འདྲ་བས་
མེ་དྲོད་མ་ཤི་བ་གལ་ཆེ་བས། ཕོ་བའི་མེ་དྲོད་ལ་བྱ་ར་བྱེད་པ་ཤིན་ཏུ་གཅེས་སོ།།
མེ་དྲོད་ཆུང་ན་ཟས་སྨན་གཉིས་མི་འཇུ་བས། ལུས་ཟུངས་བཟོ་རྒྱུ་ཡང་མི་རྙེད་
ལ། ནད་བཅོས་རྒྱུ་ཡང་མི་རྙེད་པས་གཟབ་པར་བྱའོ།། ཀུན་ལ་གནོད་བྱ་ལ་
སོགས་ཆོས་བཅུར་སྦྱར། །
མཛོ་ཁལ་ལུག་ཁལ་ལྟ་བུར་འཚམ་པས་བཅོས་པ་ནི། གནོད་བྱ་ཡུལ་དུས་
རང་བཞིན་ན་ཚོད་དང་། ནད་ཁམས་གནས་དང་མེ་དྲོད་ཉམས་སྟོབས་དང་།།
གོམས་པ་འདི་བཅུས་ཕྲ་མོ་ཡན་ཆད་བརྟག། ཐམས་ཅད་མཚུངས་ན་གཉེན་
པོས་ནོན་པར་བཏང་། དེ་མ་ཡིན་ན་འཚམ་ཚད་བསྟེན་པར་བྱ། ཞེས་པ་སྟེ།
གནོད་བྱའི་རྟེན་བཅུ། ཡུལ་གསུམ། ནམ་ཟླའི་དུས་དྲུག རང་བཞིན་བདུན།
ན་ཚོད་གསུམ། ནད་ཁམས་ཚ་གྲང་གཉིས། ལུས་ཀྱི་གནས་གསུམ། མེ་དྲོད་
གསུམ། ཉམས་སྟོབས་གཉིས། གོམས་པ་གཉིས། བཅུ་པོ་དེ་བརྟག་གོ། རླུང་
གི་ནད་ལྟ་བུ་གཅིག་ལ། གནོད་བྱ་རུས་པ་ལ་ཞུགས། ཡུལ་ནི་གྲང་བ་ལྟ་བུ་
གཅིག་ལ། ནམ་ཟླའི་དུས་དབྱར་ན། རང་བཞིན་རླུང་གི་མི། ན་ཚོད་རྒས་པ།
ནད་གྲང་བ་ཤས་ཆེ་བ། གནས་ལྟེ་བ་མན་ཆད་ན་བ། མེ་དྲོད་མི་སྙོམས་པ།
དྲོད་བཅུད་མི་ཟ་བ་ལ་སོགས་པ། དེ་ཐམས་ཅད་རླུང་གི་ཕྱོགས་སུ་འཛོམས་པ་
གཅིག་འདུག་ན། རླུང་ནད་ཤིན་ཏུ་ཆེ་བ་ཡོང་བས། རླུང་གི་ཟས་སྤྱོད་སྨན་
དཔྱད་ཐམས་ཅད་དེའི་ཕྱོགས་སུ་སྤྲུགས་དགོས། བག་ཙམ་གྱིས་ནོན་པར་མི་
འགྱུར་རོ། དེ་རྣམས་ལ་ལ་ཚང་ལ་ལ་མ་ཚང་ཞིང་ཉམས་སྟོབས་ཀྱང་ཆེ། མེ་
དྲོད་ཅུང་ཟད་ཟ་བ་ལ་གོམས་པའི་རླུང་ནད་གཅིག་འདུག་ན། ཟས་སྤྱོད་ལྟ་
བུས་ཀྱང་རླུང་མནོན་པར་འགྱུར་རོ།། གང་གོམས་པ་དེ་ ཕན་གནོད་ཆུང་ལ།



222
༄༅འབུམ་ནག་འབུམ་ཆུང་།
མ་གོམས་ པ་ དེ་ ཕན་ གནོད་ ཆེ་ བའོ༎ ཉམས་ སྟོབས་ལ་ཡང་ གཉིས་ ཡོད་དེ།
དུས་ཀྱིས་སྐྱེད་ པའི་ ཉམས་ སྟོབས་དར་ མའི་ དུས། ཟས་སྤྱོད་ ཀྱིས་ སྐྱེད་ པའི ་
ཉམས་སྟོབས་ཚད་བྱས་པའི་དུས་ཡིན། བད་མཁྲིས་ཉམས་སྟོབས་རྒྱས་པ་ཙམ་
གྱིས་བད་མཁྲིས་གཞོམ་དཀའ་འོ།། གཞན་རྣམས་ནི་རླུང་གི་དེ་དང་འདྲའོ།
ཞེས་གསུངས་སོ།། ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་
གསང་བ་མན་ངག་གི་རྒྱུད་ལས་ཁྱད་པར་གྱི་གསོ་ཚུལ་རྒྱས་པར་བཤད་པའི་ལེའུ་
སྟེ་ཉི་ཤུ་རྩ་བརྒྱུད་པའོ། ཞེས་པས་བསྟན་ཏོ།།
ལེའུ་ཉེར་དགུ་པ། གསོ་ཐབས་གཉིས་བསྟན་པ།
སྤྱིའི་གསོ་ཐབས་བསྟན་པའི་ལེའུ་ལ་དབབ་གཞུང་མཚན་གསུམ། དང་
པོ་སྙན་གསན་དབབ་པ་ནི། དེ་ནས་ཡང་དྲང་སྲོང་རིག་པའི་ཡེ་ཤེས་ཀྱིས་འདི་
སྐད་ཅེས་གསུངས་སོ།། ཀྱེ་དྲང་སྲོང་ཆེན་པོ་ཉོན་ཅིག ཅེས་སྙན་གསན་དབབ་
ནས། ལེའུའི་གཞུང་ལ་མདོར་རྒྱས་གཉིས།
མདོར་བསྟན་ པ་ནི། གང་གིས་གསོ་བའི་གསོ་ཐབས་མང་མོད་ཀྱང་།།
ཐུན་མོང་བ་དང་ཁྱད་པར་གཉིས་ཀྱིས་གསོ།། ཞེས་ པ་ སྟེ། གསོ་ ཐབས་ནི།
ནད་རེ་རེ་ལ་གསོ་ཐབས་རེ་རེ་ལ་སོགས་པ་མང་པོ་ཡོད་མོད་ཀྱང་། བསྡུས་ན་
སྤྱིར་གསོ་བ་དང༌། ཐུན་མོང་དུ་གསོ་བ་དང་། ཁྱད་པར་སོ་སོར་གསོ་བ་དང་
གསུམ་དུ་སྟོན་ནོ།། རྒྱས་པར་བཤད་ན། ཐུན་མོང་སྤྱིའི་གསོ་ཐབས་ལ་མདོར་
མཇུག་གཉིས།།
མདོར་བསྟན་པ་ནི། ཐུན་མོང་གསོ་ཡུལ་གཉིས་ཕྱིར་གསོ་ཐབས་གཉིས།།
སྟོབས་སྐྱེད་བརྟ་བྱ་ཉམས་སྨད་སྨྱུང་བའོ།། ཞེས་པས། དེའི་གཉེན་པོ་གསོ་
ཐབས་ཀྱང་། ཉམས་སྟོབས་སྐྱེད་པར་བྱེད་པ། བརྟ་བར་བྱ་ བས་བཅོས་པ་
དང་། ཉམས་སྟོབས་དམའ་བར་བྱེད་པ་སྨྱུང་བས་བཅོས། དང་པོ་བརྟ་བར་



༄༅འབུམ་ནག
223
བྱེད་པ་ལ་མདོར་རྒྱས་གཉིས། མདོར་བསྟན་པ་ནི། བརྟ་བར་བྱ་བ་ཡུལ་དང་
གང་གིས་བརྟ།། ཕན་ཡོན་དྲགས་སྐྱོན་དེ་ཡི་བཅོས་ཐབས་ལྔ།། ཞེས་ པས།
བརྟ་བར་བྱ་བའི་ཡུལ་དང་། གང་ གིས་ བརྟ་ བར་བྱེད་ པའི་ གཉེན་ པོ་ དང་།
བརྟས་ པའི་ ཕན་ཡོན་དང་། དྲགས་ པའི་སྐྱོན་དང་། དེ་ ཡི་ བཅོས་ ཐབས་
བསྟན་པ་དང་ལྔའོ།། རྒྱས་པར་བཤད་པ་ལ། །
དང་པོ་བརྟ་བའི་ཡུལ་ནི། དེ་ཡུལ་རླུང་ཆེ་ཟུངས་ཟད་ཁྱིམ་གསར་དུབ།།
སྦྲུམ་མ་བཙས་རྗེས་ཁྲག་ཟགས་གློ་རྡོལ་རྒས།། གཉིད་མེད་མྱ་ངན་དཀའ་ཐུབ་
རྩོལ་བས་དུབ། སོ་གའི་དུས་རྣམས་ཕལ་ཆེར་བརྟ་བས་གསོ༎ ཞེས་པས།
རླུང་ནད་དང་། ལུས་ཟུངས་ཟད་པ་དང༌། ཁྱིམ་གསར་གྱིས་ དུབ་པ་ དང་།
སྦྲུམ་མ་བཙས་རྗེས་དང༌། ཁྲག་མང་དུ་ཟགས་པ་དང༌། རྒས་པ་གཉིད་མེད་པ་
དང༌། མྱ་ངན་གྱིས་གདུང་བ་དང་། དཀའ་ཐུབ་བྱེད་པ་དང་། ལུས་ངག་ལས་
ཀྱིས་དུབ་པ་དང༌། སོས་ཀའི་དུས་རྣམས་སུ་ཕལ་ཆེར་བརྟ་བས་གསོ་བར་བྱའོ།།
གོང་གི་བརྟ་བར་བྱེད་པའི་ གཉེན་པོ་ལ་བཞི་སྟེ། ཟས་དང་སྨན་དང་དཔྱད་
དང་སྤྱོད་ལམ་གྱིས་བརྟ་བར་བྱའོ༎
ཟས་ཀྱིས་བརྟ་བར་བྱ་བ་ནི། དེའི་ཟས་ལུག་ཤ་བུ་རམ་ཀ་ར་མར།། འོ་མ་
ཞོ་ཆང་ལ་སོགས་བཅུད་ཀྱིས་བརྟ།། ཞེས་པས་བསྟན་ཏེ། ཟས་དེ་རྣམས་ཀྱིས་
བརྟ་བར་བྱ། ལུག་ཤ་ཡང་རྒས་ཤིང་དུག་ནད་ཀྱིས་ཤི་བ་སྤང་བར་བྱའོ།། ཁྱད་
པར་རླུང་ཤས་ཆེ་བ་དེ་ལ་ ལུག་ཤ་བུ་རམ་མར་གྱིས་བརྟ་བར་བྱའོ།། ཟུངས་
ཟད་པ་ལ། བུ་རམ་ལུག་ཤ་འོ་མས་བརྟ་བར་བྱའོ།། ཁྱིམ་གསར་གྱིས་དུབ་པ་ལ།
ཞོ་དང་འོ་མས་བརྟ་བར་བྱའོ།། སྦྲུམ་མ་མར་ཁུ། བཙས་རྗེས་ལ་ལུག་ཤ་མར་
ཆང་གིས་བལྟ། ཁྲག་ཟགས་པ་ལ། ཀ་ར་བུ་རམ་འོ་མ་ཞོ་ལ་སོགས་པ་བཅུད་
ཀྱིས་གསོ། གློ་རྡོལ་བ་ལ། ཀ་ར་བུ་རམ་འོ་མ། རྒས་པ་ལ་ལུག་ ཤ་བུ་རམ།
གཉིད་མེད་པ་ལ་ཆང་། དཀའ་ཐུབ་བྱས་པ་ལ་ལུག་ཤ་བུ་རོམ་མར། རྩོལ་བས་
དུབ་པ་ལ་ལུག་ཤ་དང་ཆང་གིས་བརྟ་བར་བྱའོ།།



224
༄༅།འབུམ་ནག་འབུམ་ཆུང་།
སྨན་གྱིས་བརྟ་བར་བྱ་བ་ནི། སྨན་སྦྱོར་ནད་དང་གང་འཕྲོད་སྨན་མར་
བསྟེན།། ཞེས་པས། རླུང་ལ་ རྩྭ་བ་ལྔ། གཉིད་ མེད་ པ་དང་ཟུངས་ཟད་པ
བཙས་རྗེས་ལ་ལྕ་བ། དུབ་པ་ལ་འབའ་སམ། ཁྱིམ་གསར་དུབ་པ་ལ་ད་བྱིད།
སྦྲུམ་མ་དབྱངས་ཅན། ཁྲག་ཟགས་པ་ལ་མཁྲིས་པ། རྒྱས་པ་དང་དཀའ་ཐུབ་
ལ་ཞྭ་བཞི་འབྲས་བུ་གསུམ། གློ་རྡོལ་བ་ལ་དམར་པོ་ལ་སོགས་པའོ། །
དཔྱད་ཀྱིས་ བརྟ་ བ་ནི། དཔྱད་དུ་འཇམ་རྩི་ཁྲུས་དང་བསྐུ་མཉེ་བྱ།།
ཞེས་པས། ལུས་དག་པར་བཀྲུས་ལ་བསྐུ་མཉེ་བྱ། སྐབས་སུ་འཇམ་རྩི་བཏང་
སྤྱོད་ལམ་གྱིས་བརྟ་བར་བྱ་བ་ནི། སྤྱོད་ལམ་གཉིད་ལོག་དལ་དང་སེམས་
དགའ་བརྟ།། གཉིད་ལོག་པ་དང་ལུས་དལ་བར་བསྡད། སེམས་དགའ་བ་དང་
ཡིད་རང་བའི་གྲོགས་བསྟེན་ནོ།།
བརྟ་བར་བྱ་བའི་ ཕན་ཡོན་ནི། དེ་ཡིས་སྟོབས་འཕེལ་ནད་ཀུན་ཟིལ་
གནོན་ནུས།། དཔེར་ནུ་ཁ་ཉེན་པོ་ཡིས་ནུས་རྙེད་བཞིན།། ཞེས་པས། ཁ་ཉེན་
པོ་ཡིས་ནུས་རྙེད་ན། སླན་ཆད་མི་ཚུགས་པ་བཞིན༔ ལུས་ཟུངས་ཀྱི་སྟོབས་
རྙེད་ཅིང་། འཕེལ་བས་ཟིལ་གྱིས་གནོན་ང་ར་བྱེད་པའོ།།
བརྟས་དྲགས་པའི་སྐྱོན་ནི། ཐལ་དྲགས་ཚོ་ཆེས་ནད་དང་རྨེན་བུ་དང་།
རྨོངས་བག་གཅིན་སྙི་ལུད་པ་བད་ཀན་འཕེལ།། ཞེས་པས། ནད་བདུན་པོ་དེ་
སྐྱེད་པར་བྱེད་དོ། དེ་ལ་བད་ཚིལ་ཟད་བྱེད་ཟས་སྨན་ཕན།། ཞེས་པས། བད་
ཀན་དང་ཚིལ་ཟད་པར་བྱེད་པའི་ཟས་སྨན་བསྟེན་པའོ།།
ལྔ་པ་དེའི་བཅོས་ ཐབས་ ནི། གུ་གུལ་བྲག་ཞུན་སྐྱེར་བའི་ཁ ཎྜ་དང་།།
སྦྲང་སྦྱར་ཚོ་ཆེས་ནད་ཀུན་སེལ་བར་བྱེད།། འབྲས་བུ་གསུམ་དང་སྦྲང་རྩི་སྦྱར་
བའམ། བཅའ་སྒ་ཡ་བཀྟ་ར་བྱི་ཏང་ག། སྐྱུ་རུ་ནས་ཕྱེ་སྦྲང་སྦྱར་ཚོ་ནད་སེལ།
ཞེས་པས། སྨན་དེ་རྣམས་སྦྱར། ཟས་ནི་ཡང་རྩུབ་སྐྱ་བ་ཟ། ཚོ་བས་སྐེམས་
བཟོང་བརྟ་བ་ཚོད་ཟིན་བྱ།། ཞེས་པས། ཚོ་དྲགས་ན་ཉམས་ཀྱིས་སྒེག་ནས་ཅི་



འབུམ་ན།
གག_
225
ཡང་མི་ནུས་ཏེ། ནད་བདུན་པོ་སྐྱེད་ཅིང་། བཅོས་ཀ་དགོས་ལ། སྐྱེམས་པོ་
རྣམས་ལུས་ཡང་ཞིང་དང་ག་བདེ། ཟས་ཀྱིས་བརྟ་བར་བྱས་པས་ཆོག་པའི་ཕྱིར་
རོ།། ཚོ་བས་སྐེམ་བཟང་སྟེ། དགའ་བས་བརྟ་ཚོད་ཟིན་པར་བྱའོ།།
སྨྱུང་བོས་བཅོས་པ་ལ་མདོར་རྒྱུས་གཉིས། མདོར་བསྟན་པ་ནི། སྨྱུང་
བར་བྱ་བ་ཡུལ་དང་གང་གིས་སྨད། ཕན་ཡོན་དྲག་སྐྱོན་དེ་ཡི་བཅོས་ཐབས་ལྔ།།
ཞེས་པས། སྨྱུང་བར་བྱ་བའི་ཡུལ་དང་། གང་གིས་ཉམས་སྨད་པར་བྱེད་པའི་
གཉེན་པོ་དང་། ཉམས་སྨད་པའི་ཡོན་ཏན་དང་། དྲོགས་པའི་སྐྱོན་དང་། དེ་
ཡི་བཅོས་ཐབས་དང་ལྔའོ།།
རྒྱས་པར་བཤད་པ་ལ། སྨྱུང་བར་བྱ་བའི་ཡུལ་ནི། དེ་ཡུལ་མ་ཞུ་སྣུམ་
ཟོས་བརླ་རེངས་ནད། རིམས་དང་གཅིན་སྙི་ཁོང་འབྲས་དྲེག་གྲུམ་མཚེར།།
ལྐོག་ཀླད་སྙིང་ནད་ཚད་འཁྲུ་སྐྱུག་པ་དང་། ལུས་ལྕི་དང་ག་མི་བདེ་བཤང་གཅི་
འགགས།། ཚོ་ཆེས་ཆུ་སེར་བད་མཁྲིས་རྒྱས་པའི་ནད།། སྟོབས་ལྡན་དར་བབ་
དགུན་དུས་སྨྱུང་བས་བཅོས།། ཞེས་པ་སྟེ། ནད་བཅོ་བརྒྱད་པོ་དེ་དག་གིས་
ཟིན་པ་ལ། ལུས་པོ་རྒྱུས་ཤིང་དར་ལ་བབས་པའི་དུས་དང༌། དགུན་དུས་རླུང་
བར་བྱའོ།།
གང་གིས་ཉམས་དམད་པར་བྱེད་པའི་གཉེན་པོ་ནི། དེ་ཡི་སྨན་དུ་ཞི་དང་
སྦྱང་བ་གཉིས།། ཞེས་སོ།། ཞི་བས་ཉམས་དམད་པ་དང༌། སྦྱང་བས་ཉམས་
དམད་པ་གཉིས་སོ།
དང་པོ་ཞི་བས་ཉམས་དམད་པ་ལ་མདོར་རྒྱས་གཉིས། མདོར་བསྟན་པ་
ནི། མ་སྙོམས་སྙོམས་པར་བྱེད་པ་ཞི་བ་སྟེ།། སྦྱོར་བ་ཟས་སྨན་སྤྱོད་ལམ་དཔྱད་
ཀྱིས་བཅོས།། ཞེས་པས། བཀྲེས་པའི་ཆ་ཡང་སྙོམས་པར་བྱེད་པ་ཞི་བ་ཞེས་
བྱའོ།། ཟས་སྨན་སྤྱོད་ལམ་དཔྱད་བཞིས་བྱས་སྟེ་ཞི་བར་བྱའོ
ཞི་བྱེད་ཀྱི་ཟས་ཀྱིས་ཉམས་དམད་པ་ནི། ཉམས་སྟོབས་ཆུང་ལ་ཟས་ཀྱིས་
བཀྲེས་སྐོམ་བྱ།། དེ་འོག་ཡང་ཞིང་འཇུ་སླ་ཅུང་ཟད་བསྟེན།། ཞེས་པས། ནད་



226
༄༅།འབུམ་ནག་འབུམ་ཆུང་།
བཅོ་བརྒྱད་པོ་དེ་དག་གིས་ཟིན་པ་ལ་གསུམ། སྟོབས་ཆུང་བར་འདུག་ན་དང་
པོ་སྨྱུང་བར་འདུག ཟས་ཀྱིས་བཀྲེས་སྐོམ་བྱས་ལ་ཚར་བཅད། དེ་འོག་སྐམ་
སའི་ཤ་དང་། འབྲས་ཐུག་ལ་སོགས་གང་རུང་ལ། འཇུ་སླ་བ་དང༌། ཉུང་ཟས་
ཉུང་ཟས་བཏང་བར་བྱའོ། །
སྨན་གྱིས་ཉམས་དམད་པ་ནི། ཉམས་སྟོབས་འབྲིང་ལ་ཐང་དང་ཕྱེ་མ་
སོགས།། དྲོད་སྐྱེད་སྨིན་བྱེད་སྦྱོར་བ་གང་ཡིན་བསྟེན།། ཞེས་པས། དང་པོ་ན་
ཚ་དེ་རྣམས་ཀྱིས་ཤིན་པ་ལ། ཉམས་སྟོབས་འབྲིང་དུ་འདུག་ན། ཐོང་དང་ཕྱེ་
མ་ལ་སོགས་པས་ཉམས་དམད་པར་བྱའོ།། མ་ཞུ་བ་དང་བད་ཀུན་རྒྱུས་པ་ལྟ་བུ་
ལ། དྲོད་སྐྱེད་པ་དང་། རིམས་ལྟ་བུ་ལ་སྨིན་པར་བྱ་བ་ལ་སོགས། སྤྱོད་ལམ་
དཔྱད་ཀྱིས་ཉམས་དམད་པར་བྱ་བ་ནི། སྟོབས་ལྡན་ཉིན་མཚན་རྩོལ་བཅག་
རྔུལ་དབྱུང་ཞིང་།། མེ་བཙའ་དུགས་ལུམས་གཏར་ ག་དཔྱད་ ཀྱིས་བཅོས།
ཞེས་ པས། ནད་ དེ་ རྣམས་ ཀྱིས་ ཟིན་ པ་ ལ། ཉམས་ སྟོབས་ ལྡན་ པ་ དང་།
རིམས་དང་མཁྲིས་པ་རྒྱས་པ་ལྟ་བུ་ལ། བསིལ་བ་རྣམས་སུ་བསྡད། སྤྱོད་ལམ་
བསིལ་བུ། དཔྱད་དུ་གཏར་ག་ལུམས་ཀྱིས་བཅོས་པར་བྱའོ།།
སྦྱང་བས་བཅོས་པ་ནི། སྦྱང་བ་ནད་སློང་ཕྱིར་འབྱིན་བྱེད་པ་སྟེ། སྦྱོར་
བམ་ཞུའི་གནས་ལ་སྐྱུགས་ཀྱིས་སྦྱང་།། ཞུ་བའི་གནས་ལ་ནི་རུ་ཧ་ཡིས་དྲང༌།
ལུས་སྤྱིར་བཤལ་ལ་རྩ་ནད་རྩ་སྦྱོང་བྱ། ཞེས་པས། ནད་སླང་ནས་ཕྱིར་འབྱིན་
པ་ནི། སྦྱང་བ་ཞེས་བྱ་བ། སྦྱང་བའི་སྦྱོར་བ་ཡང་། མ་ཞུ་བ་ཕོ་བའི་གནས་ན་
གནས་པ་ལ་སྐྱུགས་བྱ། ཞུ་བའི་གནས་ལོང་ལ་གནས་པ་ལ་ནི་རུ་ཧ་བྱ། ཞུ་མ་
ཞུའི་གནས་རྒྱུ་མ་དང་ལུས་སྤྱིར་ཁྱབ་པ་ལ་བཤུལ་བྱ། རྩ་མིག་རྣམས་ལ་གནས་
པ་ལ་རྩ་སྦྱོང་བྱ།
དེ་ལྟར་ཉམས་དམད་པའི་ཕན་ཡོན་ནི། ཞི་སྦྱང་ཉམས་དམད་ཕན་ཡོན་
དབང་པོ་གསལ།། ལུས་དག་ཡི་ག་བདེ་ལ་བྱ་བྱེད་བརྩོན།། བཀྲེས་སྐོམ་དུས་
འབྱུང་བཤང་རླུང་བདེ་བར་རྒྱུ། ཞེས་པས་དྲུག་གོ།



༄༅ཎའབུམ་ནག
227 །
དྲགས་སྐྱོན་ནི། དྲགས་ན་ཟུངས་འཛད་ཤ་སྐམ་མགོ་བོ་འཁོར།། གཉིད་
མེད་མདངས་ཤོར་སྐད་གདངས་དབང་པོ་ཉམས།། ཁ་སྐོམ་དང་ག་འགགས་
དང་བྱིན་པ་བརླ།། གཞུག་ཏོ་རྩིབ་ལོགས་སྙིང་ཁ་ཀླད་པ་ན།། རིམས་འདེབས་
སྐྱུག་འདོད་རླུང་ནད་སྐྱེད་པར་བྱེད།། ཅེས་ནད་བཅོ་བརྒྱུད་སྐྱེད་པར་བྱེད།
དེའི་ལོག་གནོན་བཅོས་ཐབས་ནི། དེ་ལ་བརྟས་པར་བྱེད་པ་ཐམས་ཅད་
ཕན།། ཁྱད་པར་ཤ་ཟའི་ཤ་དང་འཇམ་རྩི་དང་། ཟས་གྲངས་གཉིད་ལོག་
ཕག་འདྲར་ལུས་རྒྱས་འགྱུར། ལུས་རྒྱས་འཚོ་བྱེད་ཤ་འདྲ་གང་ཡང་མེད།།
ཅེས་པས། སྤྱིར་བརྟས་བྱེད་ ཐམས་ ཅད་ ཕན་ནོ། ཁྱད་པར་ རྩལ་ མཐུས་ ཐོ་
བའི་ཤ་དང་ཤ་རློན་ཕན། ཟས་འགྲངས་པར་ཐོས་ཤིང་གཉིད་ལོག་ན་ཕན་ནོ།།
ཕག་པ་ལྟ་བུའི་ལུས་ཚོ་བར་འགྱུར་རོ།། ལུས་རྒྱས་པར་བྱེད་པ་ལ་ཤ་ལས་ལྷག་པ་
གཞན་མེད་དོ།། མཇུག་བསྡུ་བ་ལ་གསུམ་སྟེ། ཕན་ཚུན་འགལ་རྐྱེན་གཉིས་
སྤང་པ་དང་། རླུང་དང་བད་མཁྲིས་རྒྱབ་ བསྣོལ་དུ་བཅོས་ པ། རྟེན་ དང་ ་
བརྟེན་པ་གཅིག་པར་བཅོས་པ་དང་གསུམ་ཡོད་པ་ལས།
ཕན་ཚུན་འགལ་རྐྱེན་སྤངས་པ་ནི། མདོར་ན་བརྟ་བྱའི་ཡུལ་ལ་ཉམས་མི་
དམད། གལ་ཏེ་སྦྱང་བ་དགོས་ལ་འཇམ་པོས་བྱ།། ཉམས་དམད་དགོས་ལ་
བརྟས་པར་བྱེད་པ་སྤངས། ཞེས་པས། བརྟས་པར་བྱེད་དགོས་པ་རྣམས་ལ་
ཉམས་དམད་མི་བྱ་ཞིང་། གལ་ཏེ་སྦྱང་དགོས་ན་ཡང་། ལུས་སྟོབས་ལ་མི་
གནོད་པའི་ཕྱིར་འཇམ་པོས་བྱའོ།། ཉམས་དམད་དགོས་པའི་ནད་དེ་རྣམས་ལ་
ཡང་། བརྟས་པར་བྱེད་པ་སྤང་ངོ༌། །
རླུང་དང་བད་མཁྲིས་རྒྱབ་བསྣོལ་དུ་བཅོས་པ་ནི། རླུང་འཕེལ་ནད་གང་
ཟད་པ་བརྟ་ བས་ གསོ། རླུང་ཟད་བད་མཁྲིས་འཕེལ་བ་སྤུང་བས་བཅོས།།
ཞེས་པས། རླུང་འཕེལ་ན་བརྟ་བས་བཅོས་ལ། བད་མཁྲིས་ཟད་ན་བརྟ་བས་
བཅོས་པར་བྱའོ།། རླུང་ཟད་པ་སྨྱུང་བས་བཅོས་ལ། བད་མཁྲིས་འཕེལ་བ་
སྨྱུང་བས་བཅོས་པར་བྱའོ།། དེ་ཅིའི་ཕྱིར་ཞེ་ན། རླུང་ཟད་པ་མྱུང་བས་བཅོས་



228
༄༅།འབུམ་ནག་འབུམ་ཆུང་།
ལ༔ བད་མཁྲིས་འཕེལ་བ་སྨྱུང་བས་བཅོས།། ཞེས་པས། རླུང་འཕེལ་ན་བརྟ་
བས་བཅོས་ལ། བད་མཁྲིས་ཟད་ན་བརྟ་བས་བཅོས་པར་བྱའོ།། རླུང་ཟད་པ་
སྨྱུང་བས་ བཅོས་ལ། བད་མཁྲིས་འཕེལ་བ་སྨྱུང་བས་བཅོས་ པར་བྱའོ།། དེ་
ཅིའི་ཕྱིར་ཞེ་ན། དེའི་གཉེན་པོ་དེ་ཡིན་པའི་ཕྱིར། །
རྟེན་དང་བརྟེན་པ་གཅིག་པར་བཅོས་པ་ནི། རྟེན་དང་བརྟེན་པ་འཕེལ་
ཟད་བཅོས་ཐབས་གཅིག། ཅེས་པས། རྟེན་གནོད་བྱ་བཅུ་ཡིན་ལ། བརྟེན་པ་
ཉེས་པ་གསུམ་ཡིན་པས། རུས་པ་ལ་རླུང་བརྟེན་པའི་ཕྱིར། དེ་གཉིས་འཕེལ་
ཡང་བཅོས་ ཐབས་ གཅིག ཟད་ ཀྱང་ བཅོས་ ཐབས་ གཅིག་ པའོ།། ལྷག་ པ་
བདུན་པོ་དང་བད་ཀན་གཅིག་སྟེ། ཊཱི་ཀ་[ ཊཱིཀྐ ]ནས། རླུང་ཟད་བསྐུ་རྩུབ་
ཡང་བས་གསོ། མཁྲིས་ཟད་སྐྱུར་ཚ་རྣོ་བས་གསོ། བད་ཀུན་ཟད་པ་མངར་ལྕི་
སྣུམ་པས་གསོ། རླུང་མཁྲིས་ཚ་བ་དང་རྣོ་བས་གསོ། བད་ཀན་ཁ་དང་བསིལ་
བས་གསོ། བད་མཁྲིས་ལན་ཚྭ་སྣུམ་པས་གསོ། ཞེས་པ་རྣམས་ནི། རྟེན་དང་
བརྟེན་པ་ཉེས་པ་གསུམ་ཟད་པ་གསོ་བའོ།། ཁྲག་ཟད་མཁྲིས་པ་གསོ་དང་འདྲ།།
ཁྲག་འཕེལ་ཁ་བསིལ་གཏོར་གྱིས་གསོ།། དངས་མ་ཚིལ་གཉིས་འཕེལ་དང་ཟད།
བད་ཀན་འཕེལ་ཟད་ལྟ་བུར་གསོ། རྐང་རུས་འཕེལ་ཟད་རླུང་ལྟ་བུར་གསོ།
ཤའི་འཕེལ་ཟད་བརྟ་དང་དམད།། ཁུ་བ་ཟད་པར་རོ་བཙས་གསོ།། འཕེལ་བ་
ཉམས་དམད་ཆགས་པ་སྤྱད།། བཤང་བ་འཕེལ་ན་སྦྱང་བས་གསོ། ཟད་པ་
ཙམ་པ་གནས་ནས་བརྟ། གཅིན་འཕེལ་གྱུར་བ་གཅིན་འགགས་གསོ། གཅིན་
ཟད་གྱུར་བ་གཅིན་སྙིས་གསོ། རྡུལ་ཟད་རྩོལ་བ་བསྐུ་བྱུག་གསོ། རྡུལ་འཕེལ་
ཆང་གིས་གསོ་བྱ་ཞིང་། མདངས་ཟད་བཅུད་ལེན་ཆོ་གས་གསོ། མདངས་
འཕེལ་ཚེ་འཕེལ་གསོ་བ་སྤངས།། ཞེས་གསུངས་སོ།།
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་
ངག་གི་རྒྱུད་ལས་གསོ་ཐབས་གཉིས་བསྟན་པའི་ལེའུ་སྟེ་ཉི་ཤུ་རྩ་དགུ་པའོ།



ཨུཙྪའབུམ་ནག
229་
ལེའུ་སུམ་ཅུ་པ། གསོ་ཐབས་དངོས་བསྟན་པ།
ཁྱུད་པར་ གྱི་ གསོ་ ཐབས་ བསྟན་ པའི་ ལེའུ་ ལ། དབབ་ གཞུང་ མཚན་
གསུམ། དང་པོ་སྙན་གསན་དབབ་པ་ནི། དེ་ནས་ཡང་དྲང་སྲོང་རིག་པའི་ཡེ་
ཤེས་ཀྱིས་འདི་སྐད་ཅེས་གསུངས་སོ།། ཀྱེ་དྲང་སྲོང་ཆེན་པོ་ཉོན་ཅིག་ཅེས་སྙན་
གསན་དབབ་ནས། གཞུང་བཤད་པ་ལ་མདོར་རྒྱུས་མཇུག་གསུམ།
མདོར་བསྟན་པ་ནི། ཁྱད་པར་ཉེས་གསུམ་སོ་སོར་བཅོས་པ་ནི།། ཞེས་
པས། འཕེལ་ཟད་གཉིས་ཀྱི་སྤྱི་དང་ཐུན་མོང་དུ་གསོ་བ་བསྟན་ནས། ད་ཁྱད་
པར་དུ་ཉེས་པ་རླུང་མཁྲིས་བད་ཀན་གསུམ་གྱི་གསོ་ཐབས་བསྟན་པ་ནི། རྒྱས་
པར་བཤད་པ་ནི་དང་པོ་རླུང་ནད་གསོ་བ་ལ་ཡང་། མདོར་རྒྱུས་མཇུག་གསུམ་
ལས།
མདོར་བསྟན་པ་ནི༔ ཟུང་འཇུག་རླུང་ལ་ཏིལ་མར་མཆོག་ཡིན་ཏེ།། ཞེས་
པས། ཚ་གྲང་གཉིས་ཀྱི་ཟུང་དུ་འཇུག་པ་རླུང་ནད་སེལ། དང་པོ་མ་བསག་ན་
ལྡང་རྒྱུ་མི་ཡོང་བས། གསོག་པའི་དུས་སུ་ཏིལ་མར་བསྟེན་རླུང་ཞི་བའི་མཆོག་
ཏུ་བཤད་དོ།། ནད་གསོག་པ་ཞི་ན་ལྡང་རྒྱུ་མི་ཡོང་བས། བཅོས་དེ་གཅིག་པོས་
ཆོག་པའི་ཕྱིར། རླུང་སྤྱི་བཅོས་པ་ཡིན་ནོ། འོ་ན་ཏིལ་མར་གསོག་དུས་མཆོག་
ཡིན་གྱི། ལངས་པ་ལ་མི་ཕུན་ནམ་ཞེ་ན། ལངས་པ་ལ་མི་ཕན་པ་མིན་ཏེ། དེ་
ལྟ་བུས་ལངས་པ་མི་སེལ་མིན་གྱིས། གཉེན་པོ་གཞན་ཡང་ཡོད་པའི་ཕྱིར་ཡིན་
ཏེ། ལྷག་མ་ཐམས་ཅད་ཀྱི་མཆོག་ཏུ་བརྗོད་པའོ།། བོད་དུ་ནི་ཏིལ་མར་གྱི་དོད་
པོ་འབྲུ་མར་ལོ་ལོན་ནམ། འབྲི་མར་ལོ་ལོན་པའོ།། རྒྱས་པར་བཤད་ན་ཟས་
སྤྱོད་སྨན་དཔྱད་བཞིས་བཅོས་ཏེ།
དང་པོ་ཟས་ཀྱིས་བཅོས་པ་ནི། ཆང་དང་བུ་རམ་མར་རྙིང་ལུག་ཤ་རྙིང་།།
འཕྱི་བ་རྟ་བོང་སྒོག་བཙོང་སོགས།། ལྕི་སྣུམ་འཇམ་དྲོའི་ཟས་ཀྱིས་བཅོས་པར་



230
༄༅ཎའབུམ་ནག་འབུམ་ཆུང་།
བྱ།། ཞེས་པས། ཆང་ལ་ལྕི་དྲོ་གཉིས་ཡོད་པས། རན་པར་གཏང་ན་ཕན་པ་ལ།
དྲགས་ན་རྡོ་རྩུབ་འཕྲལ་ན་ཡོད་པའི་ཕྱིར་གནོད་པས། རླུང་ནད་མི་སྐྱེད་པར་
བསྟན། བུ་རམ་ནས་སྒོག་པའི་བར་གྱི་ཟས་བརྒྱད་པོ་དེ་རྣམས་ལ། ནུས་པ་ལྕི་
སྣུམ་འཇམ་དྲོ་བཞི་ཡོད་པ་ནི། རླུང་གི་གཉེན་པོར་གཏོང་བའོ།
སྤྱོད་ལམ་གྱིས་བཅོས་པ་ནི། སྤྱོད་ལམ་མུན་ཁུང་དྲོ་བའི་གནས་སུ་བསྡད།
ཡིད་འོང་ཚིག་སྙན་གཉིད་ལོག་གོས་དྲོན་བགོ། ཞེས་པས། དེ་རྣམས་དང་མི་
མཐུན་པ་སྤོང་།
སྨན་གྱིས་བཅོས་པ་ནི། སྨན་དུ་རུས་བཅུད་གསུམ་གྱི་ཁུ་བ་དང་།། ལུག་
མགོ་རྙིང་བའི་མགོ་འཁྲོལ་སྦྱོར་བར་བྱ།། བཅུད་བཞིའི་ཐང་བཏང་ཤིང་ཀུན་
སུམ་ཐང་བཏང་།། ཕྱེ་མ་ཛཱ་ཏི་ཤིང་ཀུན་ཅུར་ནིས་བསྟེན།། དཀར་འདོན་ཤ་
འདོན་སྒྱུར་འདོན་སྒོག་འདོན་བྱ།། ཛཱ་ཏི་སྒོག་སྐྱ་བཙན་དུག་རུས་ཆེན་དང་།།
འབྲས་བུ་གསུམ་དང་རྩ་བའི་སྨན་མར་སྦྱར།། ཞེས་པས། རླུང་གི་སྨན་སྦྱོར་ལ།
ཁུ་བ་ཕྱེ་མ་ལྡེ་གུ་སྨན་མར་རོ༎ ཁུ་བ་ནི། རུས་བཅུད་གསུམ་དང་མགོ་འཁྲོལ་
དང་། བཅུད་བཞི་ནི། ཤིང་ཀུན་གསུམ་པའི་ཐང་དང་བཞིའོ།། ཕྱེ་མ་ནི། ཛཱ་
ཏི་ཤིང་ཀུན་གྱིས་གཙོ་བྱས་པའི་རླུང་སྨན་ཚོགས་ཚད་བུ་རམ་སྦྱར་བའོ།། ལྡེ་གུ་
ནི། ཤ་འདོན་དཀར་འདོན་སྒོག་འདོན་སྒྱུར་འདོན་དང་བཞི་སྦྱོར། སྨན་མར་
ནི། ཛཱ་ཏི་སྒོག་སྐྱ་བཙན་དུག་རུས་ཆེན་འབྲས་བུ་དང་། རྩ་བ་ལྔའི་སྨན་མར་དུ་
སྦྱར་ཏེ། དེ་རྣམས་རླུང་ནད་བཅོས་པའི་ལེའུ ར་སྦྱར་པས་སོ། །
དཔྱད་ཀྱིས་ བཅོས་ པ་ ནི། དཔྱད་དུ་ལོ་མར་རྙིང་བའི་བསྐུ་མཉེ་བྱ།།
སྣུམ་ལྡན་དུགས་ཀྱིས་གཟེར་བའི་གནས་སུ་བདུག། སྤྱི་གཙུག་ལ་རླུང་གསང་མེ་
ཡིས་མནན། ཞེས་པས། བསྐུ་མཉེ་དང་འབའ་ཆའི་དུགས་ལུམས། རུས་ཆེན་
རུས་པའི་དུགས་དང་མེ་བཙའ་བྱའོ།། །
མཇུག་བསྡུ་བ་ནི། མདོར་ན་མངར་སྐྱུར་ལན་ཚྭ་སྣུམ་དྲོས་བཙོས། ཁྱད་
པར་མར་རྙིང་དྲོད་ཀྱི་འཇམ་རྩི་བསྔགས།། ཞེས་པས། ཧྲིལ་དྲིལ་རླུང་ནད་ལ



༄༅།འབུམ་ནི།
231
་
རོ་མངར་སྐྱུར་ལན་ཚྭ་གསུམ། ནུས་པ་སྣུམ་ལ་དྲོ་བའི་ཟས་དང་། སྨན་གྱིས་
བཅོས། ཁྱད་པར་རླུང་ལངས་པ་ལ། མར་རྙིང་དུ་སྦྱར་བའི་འཇམ་རྩི་ལས་མི་
འདའ་འོ། མཁྲིས་པའི་ནད་བཅོས་པ་ལ་མདོར་རྒྱུས་མཇུག་གསུམ།
མདོར་བསྟན་སྤྱིར་བཅོས་པ་ནི། མཁྲིས་པའི་ནད་ལ་མར་གསར་མཆོག་
ཡིན་ཏེ།། ཞེས་པས་སྟོན་ཏེ། མཁྲིས་པ་གསོག་པའི་དུས་སུ། བ་རའི་མར་
གསར་སྨན་གྱི་མཆོག་ ཏུ་ བཤད་དོ།། ཞིབ་རྒྱུས་ནི་རླུང་གི་བཤད་ པ་ དེ་ལས་
འགྲེས་ཏེ་བཤད་པར་བྱའོ།། རྒྱས་པར་བཅོས་པ་ལ། ཟས་སྤྱོད་སྨན་དཔྱད་
བཞི་ལས།
དང་པོ་ཟས་ཀྱིས་བཅོས་པ་ནི། བ་ལང་རི་དྭགས་ཤ་གསར་ཆུ་བསིལ་ཇ།།
བརའི་ཞོ་དར་སྐྱབས་དང་ཁུར་ཆོད་དང་།། ཆག་ཚེ་ཕྱེ་ཐུག་བསིལ་བའི་ཟས་
ཀྱིས་བཅོས། ཞེས་པས། བསིལ་ཟས་ཕན་པར་བསྟན་པའོ།། སྤྱོད་ལམ་ནི།
སྤྱོད་ལམ་བསེར་བུ་ཤིང་གྲིབ་ནེའུ་གསེང་བསྟེན།། ཆུ་འགྲམ་བསིལ་གནས་མི་
འཁྲུག་དལ་བར་བསྡད། དྲི་བཟང་བསིལ་ཞིང་ཡིད་དུ་འོང་བས་བྱུག། ཅེས་
པས། བསིལ་སར་དལ་བར་བསྡད། ཡང་བའི་གོས་ལ་ག་བུར་ཙན་དན་ཨ་ག་
རུ་གླ་རྩི་ལ་སོགས་པའི་དྲི་ཞིམ་པ་བསིལ་བ་བྱུག་པའོ།། སྨན་གྱིས་བཅོས་པ་ནི།
སྨན་དུ་སྔོ་ཐང་ལ་སྨན་ཐུན་མོང་གསུམ།། ག་བུར་ཙན་དན་གྷི་ཝཾ་ཚད་སྟོབས་
སྦྱར།། ཞེས་ པས། བསིལ་ བའི་ སྔོ་ ཚོགས་ ཚད་ ཐུན་ མོང་ དུ་ སྦྱར་ བ་ དང་།
བསིལ་བའི་ཐང་སྨན་ཚོགས་ཚད་ཐུན་མོང་དུ་སྦྱར་བའོ།། ལ་སྨན་ཐུན་མོང་བ་
དེ་ལ། ཚ་བ་རབ་ལ་ག་བུར་གྱིས་གཙོ་བྱས། འབྲིང་ལ་ཙན་དན། ཐ་མ་གྷི་ཝཾ་
གིས་གཙོ་བྱས་ལ་སྦྱར། །
དཔྱད་ཀྱིས་ བཅོས་ ནི། དཔྱད་དུ་རྔུལ་དབྱུང་ ཆུ་ ཡིས་ འཕྲུལ་ འཁོར་
བསྐོར།། གང་རྒྱས་རྩ་ལ་གཏར་ཞིང་བསིལ་གྱིས་བདུག ཅེས་པས། རྡུལ་
དབྱུང་ཆུ་ལྕག་བྱ། གཏར་ག་དང་བསིལ་དུགས་བྱ། །
མཇུག་བསྡུ་བ་ནི། མདོར་ན་མངར་ཁ་བསྐ་བསིལ་སྨན་གྱིས་བཅོས།།



232
༄༅།འབུམ་ནག་འབུམ་ཆུང་།
ཁྱད་པར་མངར་བའི་བཤལ་གྱིས་སྦྱངས་བར་བསྔགས།། ཞེས་པས། ཧྲིལ་དྲིལ་
བས་མཁྲིས་ནད་ལ་རོ་མངར་བ་ཁ་བ་བསྐ་བ། ནུས་པ་བསིལ་བའི་ཟས་སྨན་
བསྟེན་ནོ།། ཁྱད་པར་མཁྲིས་པ་སྦྱང་བ་ལ། རོ་མངར་བའི་བཤལ་ལས་འདའ་
འོ། བད་ཀན་གྱི་ནད་བཅོས་པ་ལ་མདོར་རྒྱུས་མཇུག་གསུམ།
མདོར་བསྟན་པ་སྤྱིར་བཅོས་པ་ནི། བད་ཀན་ནད་ལ་སྦྲང་རྩི་མཆོག་ཡིན་
ཏེ།། ཞེས་པས། བད་ཀན་གསོག་པའི་དུས་སུ་སྦྲང་རྩིའི་སྨན་མཆོག་ཡིན་ཏེ།
ཞིབ་རྒྱས་རླུང་གི་སྐབས་བཞིན་ནོ།། རྒྱས་པར་བཅོས་ན་ཟས་སྤྱོད་སྨན་དཔྱད་
བཞི་ལས།
ཟས་ཀྱིས་བཅོས་པ་ནི། ཉ་ལུག་གཡག་རྒོད་གཡི་དང་བྱ་རྒོད་ཤ། འབྲུ་
རྙིང་ཟན་དྲོན་ཆང་ནར་ཕྱིན་པ་དང་།། ཆུ་བསྐོལ་སྒ་ཆུ་ལ་སོགས་ཡང་ཞིང་རྩུབ།།
དྲོ་ལ་ཆུང་བའི་ཟས་ཀྱིས་བཅོས་པར་བྱ། ཞེས་པས། ཡང་ལ་རྩུབ་པའི་ཟས་
རྣམས། གྲང་བ་མ་ཡིན་པར། དྲོ་ལ་ཆུང་བར་བསྟེན་པར་བྱ། ལུག་ཤ་ནི་སྣུམ་
ལ་ལྕི་སྟེ། དྲོ་བས་ཆུང་དུ་ཟོས་ན་བད་ཀན་ལ་མི་གནོད་པས་བཏང་དུ་བཏུབ།
གཡག་ཤ་ ཡང་དེ་དང་འདྲ། ཆེས་ན་གནོད་པར་བྱའོ།། གཡག་ ཤ་ སྨོས་ པ།
རྒོད་གཡག་ཤ་དྲོ་ལ་ཡང་བར་བྱེད་པས་བད་ཀན་ལ་ཕན་ནོ།།
སྤྱོད་ལམ་གྱིས་བཅོས་པ་ནི། སྤྱོད་ལམ་མེ་ཉིས་དྲོ་ཞིང་གོས་དྲོར་གཡོགས།།
སྐམ་སར་ལུས་སེམས་རྩོལ་སྤྱད་གཉིད་མི་ལོག། ཅེས་པས་བསྟན་ནོ།
སྨན་གྱིས་བཅོས་པ་ནི། སྨན་ལ་ལན་ཚྭ་ཚ་བའི་བསྡུས་ཐང་བཏང་།། ཕྱེ་
མ་སེ་འབྲུ་ད་ལིས་ཐལ་སྨན་སྦྱར།། ཞེས་པས། སྨན་ལ་ཐང་ཕྱེ་གཉིས་ཏེ། སྨན་
ནི་ཚྭ་སྣའི་ཐང་དང་། ཚ་བའི་ཐང་། དེ་གསུམ་འདྲེས་པའི་ཐང་དང་ཕྱེ་མ་ནི།
སེ་འབྲུའི་ཕྱེ་མ། ད་ལིས་ཀྱི་ཕྱེ་མ་དང་། ཐལ་སྨན་གྱི་ཕྱེ་མ་སྦྱོར། །
དཔྱད་ཀྱིས་བཅོས་པ་ནི། དཔྱད་དུ་ཚྭ་དང་བོང་བ་སྤུ་དུགས་བསྟེན།
ཤིན་ཏུ་རྒྱས་ལ་མེ་བཙའ་ཐུར་མ་བྱ།། ཞེས་པས། ཚྭ་བསྲོས་པའི་དུགས་དང་།
བོང་བ་དང༌། གཡི་སྤྱང་གི་སྤུ་དུགས་དང༌། མེ་བཙའ་དང་ཐུར་མ་བྱའོ༎



༄༅།འབུམ་ནག
233
མཇུག་བསྡུ་བ་ནི། མདོར་ན་ཚ་སྐྱུར་ཡང་རྩུབ་རྣོ་བ་བསྟེན།། ཁྱད་པར་
རྣོ་ལ་རྩུབ་པའི་སྐྱུག་སྨན་བསྔགས།། ཞེས་པས། ཧྲིལ་དྲིལ་བས་བད་ཀན་གྱི་
ནདེ་ལ། རོ་ཚ་བ་སྐྱུར་བ་ནུས་པ་ཡང་བ་རྩུབ་པ་རྣོ་བའི་ཟས་སྨན་བསྟེན་པར་
བྱའོ།། ཁྱད་པར་བད་ཀན་ལངས་པ་ལ། སྐྱུག་སྨན་རྣོ་བ་དང་རྩུབ་པའི་སྦྱང་བ་
ལས་མ་འདས་པའོ། ཁྱད་པར་གསོ་བ་སྤྱིའི་མཇུག་བསྡུ་བ་ལ་གསུམ། རྐྱང་བ་
བཅོས་པ་དང་། ལྡན་འདུས་བཅོས་པ་དང་། ཚ་གྲང་གཉིས་བཅོས་པའོ།།
རྐྱང་པའི་ནད་བཅོས་པ་ལ། མདོར་ན་རླུང་ནད་འཇམ་རྩི་བཅུད་ཀྱིས་
བཅོས། མཁྲིས་པའི་ནད་ལ་བཤལ་དང་བསིལ་གྱིས་བཅོས།། བད་ཀན་ནད་
ལ་སྐྱུག་དང་དྲོད་ཀྱིས་བཅོས།། ཞེས་པས། རླུང་མཁྲིས་བད་ཀན་གསུམ་གྱི་
མཇུག་ཧྲིལ་གྱིས་དྲིལ་ཏེ་བསྟན་པའོ།།
ལྡན་འདུས་ཀྱི་ནད་བཅོས་པ་ནི། རླུང་དང་མཁྲིས་པར་ལྡན་ལ་བསིལ་
བཅུད་བསྟེན། ཞེས་པས། ཤ་གསར་དང་མར་གསར་དང་ཞོ་ལ་སོགས་པའོ།།
བད་མཁྲིས་ལྡན་པ་བསིལ་དང་ཡང་བས་བཅོས།། ཞེས་པས། འབྲུ་རྙིང་དང་
སྐམ་སའི་ཤ་དང་། ཉ་ཤ་ཕག་ཤ་ཆག་ཚེ་དང་། མཛོ་མོའི་ཞོ་དར་སོགས་སོ།།
བད་རླུང་ལྡན་པ་དྲོ་ལ་བཅུད་པས་བཅོས།། ཞེས་པས། ལུག་ཤ་ཆང་དང་མར་
རྙིང་ལ་ སོགས་ པའོ།། འདུས་ པའི་ནད་ལ་ བསིལ་བཅུད་ ཡང་ བས་བཅོས།།
ཞེས་པས། རི་དྭགས་ཀྱི་ཤ་དང་། སྐམ་སའི་འབྲུ། ཉ་ཤ་མཛོ་མོའི་ཞོ་དར་ལ་
སོགས་པ། རླུང་མཁྲིས་བད་ཀན་གསུམ་ཀ་ལ་སྤེལ་བ་གལ་ཆེའོ། །
ཚ་གྲང་གཉིས་སུ་དྲིལ་ནས་བཅོས་པ་ནི། མདོར་བསྡུས་ཚ་བ་ཐམས་ཅད་
བསིལ་གྱིས་བཅོས།། གྲང་བའི་ནད་གཞི་ཐམས་ཅད་བད་ཀན་ལྟར། རླུང་ནི་
ཚ་གྲང་གང་འབྲེལ་སྣུམ་དྲོས་བཅོས།། ཞེས་པས། ནད་ཐམས་ཅད་ཧྲིལ་གྱིས་
བསྡུས་ན་ཚ་གྲང་གཉིས་སུ་འདུས་པ་ཡིན་པས། ཚ་བ་ཐམས་ཅད་མཁྲིས་ནད་
ལྟར་བསིལ་གྱིས་བཅོས། གྲང་བ་ཐམས་ཅད་བད་ཀན་ལྟར། ཟས་སྤྱོད་སྨན་
དཔྱད་དྲོད་ཀྱིས་བཅོས། རླུང་གི་གཉེན་པོ་སྣུམ་པ། རླུང་ཚ་བ་དང་བསྡོངས་



234
༄༅tའབུམ་ནག་འབུམ་ཆུང་།
ན་སྣུམ་ལ་བསིལ་བ། གྲང་བ་དང་བསྡོངས་ན་སྣུམ་ལ་དྲོ་བས་བཅོས་པར་བྱའོ།།
ཞེས་གསུངས་སོ།།
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་
ངག་གི་ རྒྱུད་ལས་ གསོ་ ཐབས་ དངོས་ བསྟན་ པའི་ལེའུ་ སྟེ་ སུམ་ ཅུ་ ཐམ་ པའོ།།
ཞེས་པས་བསྟན་ཏོ།།
ལེའུ་སོ་གཅིག་པ། གསོ་བ་པོ་སྨན་པ།
གནས་བཅུ་གཅིག་པ་བྱ་བྱེད་སྨན་པའི་གནས་ལེའུ་སུམ་ཅུ་སོ་གཅིག་པས་
སྟོན་པ་སྟེ། དེ་ལ་ལེའུའི་གཞུང་དང་། སྤྲུལ་བ་བསྡུས་པ་དང༌། ལེའུའི་མཚན་
ལེའུའི་གཞུང་ལ་གཉིས་ཏེ། བསླབ་པར་ཞུས་པ་དང་། དེའི་ལན་གདབ་
པའོ།། དང་པོ་བསླབ་པར་ཞུས་པ་ནི། དེ་ནས་ཡང་དྲང་སྲོང་ཡིད་ལས་སྐྱེས་
ཀྱིས་འདི་སྐད་ཅེས་ཞུས་སོ།། ཀྱེ་སྟོན་པ་དྲང་སྲོང་རིག་པའི་ཡེ་ཤེས་ལགས། བྱ་
བྱེད་སྨན་པའི་གནས་ལ་ཇི་ལྟར་བསླབ་པར་བགྱི།། འཚོ་མཛད་སྨན་པའི་རྒྱལ་
པོས་བཤད་དུ་གསོལ། ཞེས་ཞུས་ པ་ ལས། ཞེས་པས་བསྟན་ཏེ། ལན་ ལ་
མདོར་རྒྱས་གཉིས་ལས།
མདོར་བསྟན་པ་ནི། སྟོན་པས་གསུངས་པ། ཀྱེ་དྲང་སྲོང་ཆེན་པོ་ཡིད་
ལས་སྐྱེས། ཞེས་སྙན་གསན་དབབ་ནས། དེ་ལྟར་གསོ་བར་བྱེད་པའི་གསོ་བ་
པོ། བྱ་བ་བྱེད་པ་སྨན་པའི་གནས་བསྟན་པ།། རྒྱུ་དང་ངོ་བོ་ངེས་ཚིག་དབྱེ་བ་
དང༌།། ལས་དང་འབྲས་བུ་རྣམ་པ་དྲུག་གིས་བསྟན།། ཅེས་པས། སྨན་པའི་རྒྱུ་
དང༌། ངོ་བོ་དང་། ངེས་ཚིག་དང་། དབྱེ་བ་དང༌། ལས་དང༌། འབྲས་བུ་
དང་དྲུག་གོ།
རྒྱས་པར་བཤད་ན། དང་པོ་སྨན་པའི་རྒྱུ་བསྟན་པ་ལ་མདོར་རྒྱུས་གཉིས།



༄༅འབུམ་ནག
235
མདོར་བསྟན་པ་ནི། རྒྱུ་ནི་བློ་ལྡན་བསམ་པ་དཀར་བ་དང་།། དམ་ཚིག་ལྡན་
ཞིང་རྣམ་པ་བཟོ་བ་དང་། བྱ་བ་ལ་བརྩོན་མི་ཆོས་མཁས་དང་དྲུག། ཅེས་པས།
བློ་དང་ལྡན་པ། བསམ་པ་དཀར་བ། དམ་ཚིག་དང་ལྡན་པ། རྣམ་པ་བཟོ་བ།
བྱ་བ་ལ་བརྩོན་པ། མི་ཆོས་ལ་མཁས་པའོ།།
རྒྱས་པར་བཤད་པ་ནི། དེ་ལ་དང་པོ་བློ་དང་ལྡན་པ་ནི།། བློ་ཆེ་བློ་བརྟན་
བློ་གཟེག་གསུམ་ལྡན་པས།། གསོ་དཔྱད་མདོ་རྒྱུས་མ་ལུས་ཁོང་དུ་ཆུད།། ལག་
ལེན་ཀུན་ལ་ཐོགས་རྒྱུག་[བརྡུགས།ཉམ་ང་མེད། རིག་པས་དཔྱད་ཤེས་མངོན་
ཤེས་ཕྲ་མོ་འཆར།། དེ་ཉིད་རྒྱུ་ཡི་ནང་ནས་མཆོག་ཅེས་བྱ། ཞེས་པས། བློ་
དང་ལྡན་པ་ལ། བློ་ཆེ་བ་དང་། བློ་བརྟན་པ་དང་བློ་གཟེག་པ་དང་གསུམ་ལྡན་
པའོ།། བློ་ཆེ་བ་ལ། གསོ་དཔྱད་མདོར་བསྡུས་པ་དང་། རྒྱས་པར་བཤད་པ་ལ་
སོགས་གསོ་དཔྱད་ཐམས་ཅད་ཁོང་དུ་ཆུད་པར་གྱུར་བའོ།། བློ་བརྟན་པ་ལ།
ལག་ཏུ་ལེན་པའི་སྨན་དཔྱད་གང་ལའང་ཐོགས་རྒྱུག་ [བརྡུགས]མེད་པ་དང་
ཉམ་ང་མེད་པར་འགྱུར། བློ་གཟེག་པ་ལ། གཞུང་མན་ངག་ནས་མ་བཤད་
པའི་རིག་པ་ཤེས་རབ་ཀྱིས་དཔྱད་པའི་མངོན་ཤེས་ལྟ་བུ་ཕྲ་མོ་འཆར་བར་འགྱུར་
རོ།། དེ་ལྟར་བློ་གསུམ་པོ་དེ་དང་ལྡན་པ་ནི། རྒྱུ་དྲུག་གི་གནས་མཆོག་ཡིན་ནོ།།
བསམ་པ་དཀར་པོ་ནི། བསམ་པ་དཀར་པོ་བྱང་ཆུབ་སེམས་ལྡན་པས།།
སྦྱོར་བ་དངོས་གཞི་འཇུག་ལས་ དང་ པོ་ནི། སྡུག་བསྔལ་མཐོང་དང་ ཕན་
འདོགས་དད་པ་དང་།། བཟང་ངན་བྱམས་སྡང་ཞེ་ནས་སྙོམས་པ་ཡིས།། སྙིང་
རྗེ་བྱམས་པ་དགའ་བ་བཏང་སྙོམས་བཞི། སྨོན་པ་བྱང་ཆུབ་མཆོག་ཏུ་སེམས་
བསྐྱེད་དེ།། དངོས་གཞི་འཇུག་པ་ཚད་མེད་ ཉམས་སུ་བླང་།། འཇུག་ པ་
བསྔགས་པར་བལྟ་ཞིང་འཁོན་འཛིན་མེད།། དེ་ལྡན་གསོ་སླ་འཚོ་མང་གྲོགས་སུ་
འགྱུར།། ཞེས་པས་བསྟན་ཏེ། འདི་ལའང་མདོར་རྒྱས་གཉིས་ལས། མདོར་
བསྟན་པ་ནི། བསམ་ པ་ དཀར་པོ་བྱང་ ཆུབ་ སེམས་ ལྡན་ པས།། ཞེས་ པས།
བྱང་ཆུབ་ཀྱི་སེམས་དང་ལྡན་པའི་སྦྱོར་བ། དངོས་གཞི་མཇུག་གསུམ་ཚང་བ་ལ་



236
༄༅འབུམ་ནག་འབུམ་ཆུང་།
བྱའོ།། རྒྱས་པར་བཤད་པའི་སྦྱོར་བ་ནི། སྨོན་པ་བྱང་ཆུབ་མཆོག་ ཏུ་སེམས་
བསྐྱེད་པ་ནི། དངོས་གཞི་འཇུག་པ་ཚད་མེད་པ། མཇུག་དགེ་བར་བསྔོ་བ་
ཕན་ཡོན། དང་པོ་སྦྱོར་བ་ནི། སྨོན་པ་ཚད་མེད་པ་བཞིས། བྱང་ཆུབ་མཆོག་
ཏུ་སེམས་བསྐྱེད་པ་ནི། ནད་པའི་སྡུག་བསྔལ་མཐོང་བའི་སྙིང་རྗེ། དེར་ཕན་
གདགས་པའི་བྱམས་པ། དེར་ཕན་ཐོགས་ནས་སྤྲོ་བའི་དགའ་བ། ནད་པ་དེ་
ཡུལ་བཟང་ངན་བཏང་སྙོམས། དེ་ལྟར་ཚད་མེད་པ་བཞི་པོ་དེ། སྦྱོར་བའི་
དུས་སུ་ནད་པ་ཐམས་ཅད་ལ་དེ་ལྟ་བུ་བྱའོ་སྙམ་དུ་བྱང་ཆུབ་མཆོག་ཏུ་སེམས་
བསྐྱེད་པའོ།། དངོས་གཞི་ལ། ནད་པ་བྱུང་བའི་དུས་སུ་ཉམས་སུ་ལེན་པའོ །།
མཇུག་ནད་ པ་ སོས་ པའི་ དུས་ སུ་བལྟ་ཞིང༌། ཅི་ཡང་མི་སྟེར་ཡང་། འཁོན་
འཛིན་མི་བྱེད་པར་དགེ་བར་བསྔོ། དེ་ལྟར་བསམ་པ་གསུམ་པོ་དེ་དཀར་ན།
ནད་པ་སོས་ཏེ། འཚོ་བ་མང་པའི་གྲོགས་སུ་འགྱུར་བའི་ཕན་ཡོན་ཡོད་དོ།
དམ་ཚིག་དང་ལྡན་པ་ལ་མདོར་རྒྱས་ གཉིས་ལས། མདོར་བསྟན་པ་ནི།
དམ་ཚིག་ལྡན་པའི་བློ་བཞག་རྣམ་པ་དྲུག། བཟུང་བྱ་གཉིས་དང་ཤེས་བྱ་གསུམ་
དུ་བཤད།། ཅེས་པས། བློ་བཞག་པའི་དམ་ཚིག་དྲུག། བཟུང་བར་བྱ་བའི་
དམ་ཚིག་གཉིས། ཤེས་པར་བྱ་བའི་དམ་ཚིག་གསུམ། རྒྱས་པར་བཤད་པ་ནི།
བློ་བཞག་པར་བྱ་བའི་དམ་ཚིག་དྲུག་ནི། དང་པོ་སློབ་དཔོན་གསུང་དང་
གསོ་དཔྱད་དང་།། མཆེད་དང་ནད་པ་རྣག་ཁྲག་རྣམ་དྲུག་ལ། སངས་རྒྱས་
དྲང་སྲོང་གསུང་དང་བཀའ་རྒྱུད་དང་།། སྤུན་གྲོགས་བུ་ཚ་ཁྱི་ཕག་ལྟ་བུར་ནི༎
བློ་བཞག་པ་ཡི་དམ་ཚིག་དྲུག་བསྲུང་བྱ། ཞེས་པ་སྟེ། སློབ་དཔོན་ལ་སངས་
རྒྱས་ཀྱི་བློ་བཞག དེས་གསུངས་པ་ལ་དྲང་སློང་གི་ངག་ལྟ་བུའི་བློ་བཞག གསོ་
དཔྱད་ཀྱི་གཞུང་ལ། ཆོས་ཀྱི་བཀའ་རྒྱུད་ལྟ་བུའི་བློ་བཞག མཆེད་གྲོགས་ལ་
སྤུན་དང་གྲོགས་ལྟ་བུའི་བློ་བཞག ནད་པ་ལ་བུ་ཚ་ལྟ་བུའི་བློ་བཞག རྣག་
ཁྲག་ལ་ཁྱི་ཕག་གི་བློ་བཞག་གོ།
བཟུང་བར་བྱ་བའི་དམ་ཚིག་ནི། གཉིས་པ་སྨན་གྱི་རིག་འཛིན་ཆ་ཁྱད་



༄༅།འབུམ་ནག་
237
རྣམས།། བཀའ་སྲུང་ཕྱག་ཚ་ལྟ་བུར་བཟུང་ཞིང་བསྲུངས།། ཞེས་པས། སྨན་
གྱི་རིག་འཛིན་རྣམས་བཀའ་སྲུང་ལྟ་བུར་བཟུང་སྟེ། གསོལ་མཆོད་དང་རེ་ལྟོས་
བྱའོ།། ཆ་དཔྱད་ཀྱི་ལག་ཆ་རྣམས་ཡི་དམ་གྱི་ཕྱག་མཚན་ལྟ་བུར་བཟུང་སྟེ། མི་
འབྲལ་བར་བཅང་ངོ་།
ཤེས་པར་བྱ་བའི་དམ་ཚིག་ལ་མདོར་རྒྱས་གཉིས་ལས། མདོར་བསྟན་པ་
ནི། གསུམ་པ་སྨན་རྣམས་ནོར་བུ་བདུད་རྩི་དང་།། མཆོད་རྫས་ཤེས་པར་བྱ་བ་
གསུམ་ཡིན་ཏེ། དགོས་འདོད་འབྱུང་བའི་ནོར་བུར་ཤེས་པར་བྱ།། ནད་
རྣམས་སེལ་བའི་བདུད་རྩིར་ཤེས་པར་བྱ།། ཡུད་ཀྱིས་རིག་འཛིན་མཆོད་པའི་
རྫས་སུ་ཤེས།། ཞེས་པས། གསུམ་ པ་ ཤེས་ པར་བྱུ་ བའི་ དམ་ཚིག་གསུམ་ནི།
སྨན་རྣམས་ནོར་བུར་ཤེས་པར་བྱ་བ་དང་། བདུད་རྩིར་ཤེས་པར་བྱ་བ་དང་།
མཆོད་རྫས་སུ་ཤེས་པར་བྱའོ།། རྒྱས་པར་བཤད་པ་ལ་དགུ་སྟེ། དང་པོ་རིན་
ཆེན་བཙལ་ལ་བཅང་བ་དང་། འཕྲོད་པར་སྦྱར་བ་དང་། ཏིང་འཛིན་བསྐྱེད་
པ་དང༌། ཤིས་པ་བརྗོད་པ་དང་། སྙིང་པོ་བཟླས་པ་བསྟན་པ་ལྔ། རིག་འཛིན་
མཆོད་པ་དང་། དངོས་གྲུབ་བླངས་པ་དང་། ནད་པའི་བསླབ་བྱ་དང་། དམ་
ཚིག་བསྲུང་བའི་འབྲས་བུའོ།།
དང་པོ་རིན་པོ་ཆེ་བཙལ་ལ་བཅང་བ་ནི། དང་པོ་རིན་པོ་ཆེ་དེ་བཙལ་པ་
བཅང་།། ཞེས་པས། གསོ་རིག་གི་སྨན་དཔྱད་འདི་པ། བདག་གཞན་གཉིས་
ཀ་ཚ་བའི་ནད་ལ་བསིལ་དུ་འགྱུར། གྲང་བའི་ནད་ལ་དྲོད་དུ་འགྱུར། རླུང་ལ་
བཅུད་དུ་འགྱུར་པའི་ཕྱིར། རིན་པོ་ཆེ་ཡིན་པས། དང་པོ་རང་གི་མི་ཤེས་པ་དེ་
ལ། བཙལ་ཞིང་བསླབ་ནས་མ་བརྗེད་པར་བཅང་ངོ་། །
འཕྲོད་པར་སྦྱར་བ་ནི། གཉིས་པ་ལེགས་པར་སྦྱར་ལ་བྱིན་གྱིས་བརླབ།།
ཅེས་པས། ཤེས་པར་བྱ་བའི་དམ་ཚིག་གསུམ་ལས། སྨན་བདུད་རྩིར་ཤེས་པར་
བྱ་བ་ལ། དང་པོ་རོ་ནུས་ཞུ་རྗེས་གསུམ། འཕྲོད་ཅིང་ལེགས་ པར་སྦྱར་རོ།།
སྦྱར་བ་དེ་ནུས་པ་བསྐྱེད་པའི་ཕྱིར་བདུད་རྩིར་བྱིན་གྱིས་བརླབ་ལ། ཏིང་འཛིན་



238
༄༅།འབུམ་ནག་འབུམ་ཆུང་།
བསྐྱེད་པ་ནི། རང་ཉིད་བཻཌཱུརྱ་འོད་ཀྱི་རྒྱལ་པོ་དང་།། སྨན་གྱི་སྣོད་ནི་བདུད་རྩི་
ལྷུང་བཟེད་བསམ།། ཞེས་ པས། སྨན་ སྦྱར་ བྱིན་ གྱིས་ བརླབ་ པ་ ལ། རང་
བཅོམ་ལྡན་འདས་སྨན་ པའི་ རྒྱལ་ པོར་ སྒོམ་ སྟེ། སྤྲུལ་ སྐུའི་ཆ་ལུགས་ དཀྱིལ་
དཀྲུང་དུ་ བཞུགས་ པ། ཕྱག་ གཡས་ ཨ་རུ་ ར་ རྣམ་ པར་ རྒྱལ་ བ་ བསྣམས་ པ།
གཡོན་པས་པར་བུ་བསྣམས་བདུད་རྩིའི་ལྷུང་བཟེད་བསྣམས་པ་བསྒོམ། ཤིས་
པ་བརྗོད་པ་ནི། སྨན་བླ་དྲང་སྲོང་རྣམསཀྱིས་ཤིས་པ་བརྗོདཅེས་པས། ཇི་
ལྟར་བརྗོད་ན། འཚོ་མཛད་སྨན་པའི་རྒྱལ་པོ་བཅོམ་ལྡན་འདས།། དུག་གསུམ་
ནད་སེལ་སངས་རྒྱས་སྨན་གྱི་བླ།། སྐུ་མདོག་མཐིང་ག་བཻཌཱུརྨ་ཡི་འོད།། སྤྲུལ་
བའི་སྐུ་ལ་མཚན་དང་དཔེ་བྱད་ལྡན།། རླུང་མཁྲིས་བད་ཀན་ནད་ཀྱིས་གདུངས་
པ་ལ།། ནད་ཀྱི་གཉེན་པོ་ཕྱག་གཡས་ཨ་རུ་ར།། ཕྱག་གཡོན་བདུད་རྩི་ལྷུང་
བཟེད་པར་བུ་བསྣམས།། བཻཌཱུརྱ་ཡི་འོད་ལ་ཕྱག་འཚལ་ལོ།། རིག་པའི་གནས་
མཆོག་བཅོ་བརྒྱད་ཐུགས་སུ་ཆུད།། ཚེ་ལ་དབང་བའི་བཅུད་ལེན་དངོས་གྲུབ་
བརྙེས། མངོན་ཤེས་སྙིང་རྗེས་འགྲོ་བ་མཆོག་ཏུ་སྙོམས།། དྲང་སྲོང་རིག་
འཛིན་རྣམས་ལ་ཕྱག་འཚལ་ལོ།། ལྷ་རྣམས་ཀྱི་ནི་བདུད་རྩི་ལྟ་བུ་དང་། ཀླུ་
རྣམས་ཀྱི་ནི་གཙུག་ནོར་ལྟ་བུ་དང་། དྲང་སྲོང་རྣམས་ཀྱི་བཅུད་ལེན་ལྟ་བུར་ནི།།
ཁྱོད་ལ་སྨན་འདི་ཉེ་བར་གནས་གྱུར་ཅིག། རླུང་མཁྲིས་བད་ཀན་བཞི་བརྒྱ་རྩ་
བཞིའི་ནད།། ཚེ་ལ་བར་དུ་གཅོད་པ་ཞི་བ་དང་།། གནོད་པའི་བགེགས་རིགས་
སྟོང་ཕྲག་བརྒྱད་ཅུ་དང་།། ཡེ་འདྲོག་སུམ་བརྒྱ་དྲུག་ཅུ་ལ་སོགས་པ།། བསམ་
པའི་བར་དུ་གཅོད་པ་ཞི་བར་མཛོད།། ཅེས་ཤིས་པ་བརྗོད་པར་བྱའོ།། སྙིང་པོ་
བཟླས་པ་ནི། ཨོཾ་ན་མོ་བྷ་ག་ཝ་ཏེ་བྷི་ཥ་ཚེ་གུ་རུ་བཻཌཱུརྱ་པྲ་བྷ་རཱ་ཛཱ་ཡ་ཏ་ཐཱ་ག་ཏཱ་
ཡ་ཨནྡྷ་ཏེ་སམྨསཾ་བུདྡྷ་ཡ། ཏདྱ་ཐཱ༔ ཨོཾ་བྷི་ཥ་ཚེ་བྷི་ཥ་ཛྷེ། མ་ཧཱ་བྷོ་ཥ་ཛེ། བྷི་
ཥ་ཛྭ་རཱ་ཛཱ་ཡ། ས་མུངྒ་ཏེ་སྭཱཧཱ།
རིག་འཛིན་མཆོད་ པ་ནི། བདུན་བཟླས་བདུད་རྩིར་བསམས་ཏེ་རིག་
འཛིན་མཆོད།། ཅེས་ པས། སངས་རྒྱས་སྨན་བླའི་སྙིང་ པོ་ བདུན་བཟླས་ཏེ་



འབུམ་ནག་
239
གདབ་པས། སྨན་ལ་བདུད་རྩི་དྲི་མ་མེད་པ་དཀར་པོ་རོ་བརྒྱུ་དང་ལྡན་པ།
ནད་དང་གདོན་ཐམས་ཅད་སེལ་ནུས་པར་བསམ། ཕུད་ལན་གསུམ་ཁེམ་བུས་
གཏོར་ལ། སངས་ རྒྱས་ སྨན་ བླ་ དྲང་སྲོང་ རྒྱུད་ པའི་ རིག་ འཛིན་ རྣམས་ ལ།
མཆོད་པ་ཕུལ་བས་མཉེས་པར་བསམ་མོ། །
དངོས་གྲུབ་བླངས་པ་ནི། དངོས་གྲུབ་བླངས་པས་རང་གི་ནད་གདོན་
བསལ།། ཞེས་པས། རང་གི་ལྕེ་ཐོག་ལ་བཞག་པས་བདུད་རྩིས་ལུས་གང་སྟེ།
ནད་གདོན་བསལ་ཚེ་དེ་དངོས་གྲུབ་ཐོབ་པར་བསམ།
ནད་པའི་བསླབ་བྱ་ནི། ནད་པས་བསྟེན་པས་འཆི་བ་སོས་པར་བསམ།།
ཞེས་པས། སྨན་པ་དེས་ནད་པ་ལ་བླུད་པས་ནད་དང་གདོན་ཐམས་ཅད་བསལ་
ཏེ་འཆི་བ་འཚོ་བར་བསམ་དུ་གཞུག་གོ། །
དམ་ཚིག་གི་འབྲས་བུ་ནི། དམ་ལྡན་བྱིན་འབེབས་བཀྲ་ཤིས་བསོད་
ནམས་འབྱུང་།། ཞེས་པས། དེ་ལྟར་དམ་ཚིག་དེ་རྣམས་གྲུབ་ན། ཕན་ཡོན་གྱི་
འབྲས་བུ། རང་ལ་སྨན་བླ་དྲང་སྲོང་གི་བྱིན་རླབས་ཕོག་པས། ནད་པ་སོས་
ཚད་འཚོ་བས་ཞལ་དྲོ་སྟེ། བཀྲ་ཤིས་པས་བསོད་ནམས་དང་སྙན་གྲགས་འབྱུང་
རྣམ་པ་བཟོ་བ་ལ་མདོར་རྒྱུས་གཉིས། མདོར་བསྟན་པ་ནི། རྣམ་པ་བཟོ་
བ་ལུས་ངག་ཡིད་དང་གསུམ།། ཞེས་པས། ལུས་བཟོ་བ། ངག་བཟོ་བ། ཡིད་
བཟོ་བ་གསུམ་པོ་ལ་རྣམ་པ་བཟོ་བ་ཞེས་བྱའོ།། རྒྱས་པར་བཤད་པ་ནི། ལག་པ་
བཟོ་བས་སྨན་དཔྱད་བཟོ་ལ་མཁས།། ངག་ཚིག་སྙན་པས་ནད་པ་སྤྲོ་སྐྱེད་ནུས།།
རིག་པ་བཀྲ་བས་ཡིད་ལ་མ་རྨོངས་གསལ།། དེ་ཤེས་བཟོ་རྣམས་ཀུན་གྱི་དཔོན་
དུ་འགྱུར།། ཞེས་པས་བསྟན་ཏེ། ལུས་བཟོ་བ་ནི། ལག་པ་བཟོ་བ་སྟེ། སྨན་
དཔྱད་ཀྱི་བཟོ་བྲ་བྲུད་དང་། དེབ་ཆིངས། རྒྱུ་སྒྲོག སྒྲོམ་མགྱོགས་ལ་སོགས་
པ་རྣམས་ལ་མཁས་པ། གཏར་ཁ་དང་ཐུར་མ་ལ་སོགས་པ་གང་ཡང་ལག་བཟོ་
བའོ༎ ངག་བཟོ་བ་ནི། ནད་པའི་སེམས་ གསོ་བ་དང༌། ངང་བསྲིང་བའི་



240
༄༅།འབུམ་ནག་འབུམ་ཆུང་།
གཏམ་དང༌། སྐྱོ་བ་ བསང་བའི་ཚིག་སྙན་མང་པོ་ ཤེས་ པས་ནད་ པའི་ སྤྲོ་བ་
བསྐྱེད་ནུས་པའོ།། ཡིད་བཟོ་བ་ནི། རིག་པ་བཀྲ་བས་ལུས་ཀྱི་བཟོ་རྣམས་ཡིད་
ལ་ལམ་ལམ་གསལ་ཞིང༌། འོལ་འོལ་འཆར་བའོ། དེ་རྣམས་ཤེས་ནས་བཟོ་
ཐམས་ཅད་ཀྱི་དོན་དུ་འགྱུར་རོ། མིའི་བཟོ་བོ་ཡིན་པས། ཡོན་ཏན་ཅན་གྱི་མི་
ཐམས་ཅད་དེ་ལ་རག་ལུས་པའི་ཕྱིར་རོ།། དཔོན་དུ་འགྱུར་བའོ།།
བྱ་བ་བརྩོན་པ་ལ་མདོར་རྒྱས་གཉིས། མདོར་བསྟན་པ་ནི། བྱ་བ་ལ་
བརྩོན་བདག་དང་གཞན་གཉིས་ཏེ།། བདག་ཉིད་བྱ་བ་བརྩོན་པ་རྒྱུ་ལ་བསླབ།།
རྐྱེན་བསྟེན་གྲོགས་ལ་བརྩོན་བྱ་གོམས་མཐར་དབྱུང་།། ཞེས་ པས་བསྟན་ཏེ།
བདག་གི་བྱ་བ་དང་། གཞན་གྱི་བྱ་བའོ།། བདག་གི་བྱ་བ་བརྩོན་པ་ལ་བཞི་སྟེ།
རྒྱུ་ལ་བསླབ་པ་དང་། རྐྱེན་ལ་བསྟེན་པ་དང་། གྲོགས་ལ་བརྩོན་པར་བྱ་བ་
དང༌། གོམས་པ་མཐར་དབྱུང་བ་དང་བཞིའོ།།
རྒྱས་པར་བཤད་པ་ལ། རྒྱུ་ལ་བསླབ་པ་ནི། རྒྱུ་ནི་འབྲི་ཀློག་མཐའ་རུ་
ཕྱིན་པར་བསླབ།། ཚོད་དང་མི་ཆོད་དེ་ལ་བརྟེན་པར་སྣང་།། ཞེས་པས། རང་
ཉིད་ཀྱི་གསོ་དཔྱད་ཤེས་པར་བྱ་བའི་རྒྱུ་འབྲི་ཀློག་གཉིས་ཡིན་པས། འབྲི་ཀློག་
མཐར་ཕྱིན་པར་བསླབ་པ་གལ་ཆེ་སྟེ། ཀློག་མཐར་མ་ཕྱིན་ན། མན་ངག་ཟབ་
མོར་བལྟས་ཀྱང་། མགོ་འཐོམ་དབྱུག་པ་རྒྱབ་པ་བཞིན་འཐོམས་ནས་འགྲོ་བས།
དཔེ་མི་ཤེས་བློ་ལ་མི་ལེན། ཡི་གེ་མཐར་ཕྱིན་ན། དཔེ་ཡོད་ཙ་ན་འབྲི་མཁན་
མེད། འབྲི་མཁན་ཡོད་ཙ་དཔེ་མེད། ཡིག་མཁན་དཔེ་བྲིས་ཀྱང་མི་ལྟོགས་པས་
བལྟ་སྙིང་མི་འདོད་ཏེ། དེ་ལྟར་གྱུར་བས་གདམས་ངག་གི་རྩད་མི་ཆོད དེས་
ན་མཁས་ པ་ཁོ་ན་བསླབ་ དགོས་ པའོ།། འབྲི་ ཀློག་མཐར་ཕྱིན་ནསྐྱོན་དེ་
རྣམས་བསལ་ནས་གདམ་ངག་རྩད་ཆོད་ནས་མཁས་པར་འགྱུར་རོ།
རྐྱེན་དེ་བསྟེན་པ་ལ་མདོར་རྒྱུས་གཉིས། མདོར་བསྟན་པ་ནི། དེ་རྐྱེན་
སློབ་དཔོན་བསྟེན་ཏེ་མཚན་ཉིད་དང་། བསྟེན་པའི་ཐབས་དང་བསྟེན་པའི་
དགོས་པ་གསུམ།། ཞེས་པས། རང་གི་རྒྱུ་འབྲི་ཀློག་མཐར་ཕྱིན་ནས། གསོ་



༄༅ཉྩའབུམ་ནག
241
དཔྱད་རྐྱེན་སློབ་དཔོན་ཡིན་ཏེ། དེ་ལ་གསུམ། སློབ་དཔོན་གྱི་མཚན་ཉིད།
བསྟེན་ཐོབས། དགོས་པ་གསུམ། །
རྒྱས་པར་བཤད་ན། དང་པོ་སློབ་དཔོན་གྱི་མཚན་ཉིད་ནི། མཚན་ཉིད་
རྒྱ་ཆེ་མཁས་དང་མན་ངག་ལྡན།། ངང་རིང་གསོག་ཆུང་བརྩེ་ལ་བཀུར་འོས་
བསྟེན།། ཅེས་པས། སློབ་དཔོན་དེ་ཤེས་པ་རྒྱ་ཆེ་བས་གསོ་དཔྱད་ཀྱི་ཕྱོགས་
ཐམས་ཅད་ཤེས་པ་དེ། གདམ་ངག་སྣ་རེ་ལ་སློབ་དཔོན་རེ་བཙལ་མི་དགོས་པ་
དང༌། མཁས་པ་ནི་ཚིག་ལ་མཁས་ཏེ་བཤད་པ་ཚ་བ་དང་། དོན་ལ་མཁས་ཏེ་
ལག་ལེན་ཚ་བ་དང་། ཚིག་དོན་གཉིས་ཀ་ལ་མཁས་ཏེ་གདམས་ངག་རྩོམ་ལ་
མཁས་པ་དང༌། མན་ངག་དང་ལྡན་ཏེ་གཞུང་རྐྱང་པ་ལ་བསྟེན་མི་དགོས་པ།
ཚེགས་ཆུང་ལ་དོན་ཆེ། བྱ་སླ་དཔག་དཀའ། གནད་དུ་ཕོག་པའི་གདམས་པ་
ཡོད་པ། སློབ་ པ་ ངང་ རིང་ བ། གདམས་ ངག་ ལ་ ཟོལ་ ཟོག་ མི་ བྱེད་ པར།
གཏིང་ཐོན་ པར་ སྟེར་ བ་ དང་། བཀུར་ འོས་ པ་ དེ། སྙན་ གྲགས་ ཐོབ་ ལ།
མཁས་མི་མཁས་ཀྱི་རྩོད་པ་དང་བྲལ་བ། སློབ་དཔོན་གྱི་ཁ་འཛིན་མི་དགོས་པ།
མཚན་ཉིད་ལྔ་དང་ལྡན་པའི་སློབ་དཔོན་བཙལ་ཞིང་བསྟེན་པར་བྱའོ།།
བསྟེན་པའི་ཐབས་ནི། བསྟེན་ཐབས་དོགས་པ་མེད་པར་བློ་གཏད་ལ།།
ངོ་ལྐོག་མེད་པར་བྱ་བ་བསྒྲུབ་པར་བྱ། སྤྱོད་པ་ཐམས་ཅད་དེ་ཡི་ཡུལ་དང་
བསྟུན། དྲིན་དུ་ཚོར་བས་རྒྱུན་དུ་བསྲིང་བར་བྱ།། ཞེས་པས་བསྟན་ཏེ། ངའི་
འབུལ་བ་ཤོར་བ་གདམ་ངག་མི་ཐོབ་པ་སྙམ་དུ་དོགས་པ་མེད་པར། མན་ངག་
སྟེར་རུང་མི་སྟེར་རུང༌། སྨན་དཔྱད་ཤེས་རུང་མི་ཤེས་རུང་། སློབ་དཔོན་འདི་
ལས་ལྷག་པ་མེད་སྙམ་དུ། བློ་ལིང་གིས་བཀལ་ཏེ་བཞག་གོ། ཞལ་ངོ་ལ་བཀའ་
བསྒོ་བའི་བྱ་བ་བསྒྲུབ། ལྐོག་ཏུ་མི་བསྒྲུབ་པ་མ་ཡིན་ཏེ། ངོ་ལྐོག་མེད་པའི་བྱ་བ་
གང་བསྒོ་བའི་བྱ་བ་བསྒྲུབ་པར་བྱའོ།། སྤྱོད་པ་ཐམས་ཅད་སློབ་དཔོན་གྱི་གང་།
བསྒོ་བའི་ ཡུལ་ དང་ བསྟུན་ཏེ། སེམས་ཆུང་ ན་ སེམས་ ཆུང་། སེམས་ཆེ་ན་
སེམས་ཆེ་བར་བྱེད་པ་དང་། དམན་ ས་འཛིན་ན་དམན་ ས་ འཛིན་ པ་ དང་།



242
༄༅འབུམ་ནག་འབུམ་ཆུང་།
ཞེས་པ་དང་སྦྱོར་ཆེ་ན་དེ་ལྟར་བྱེད་པ་དང༌། འདོད་པ་ཆེ་བ་དང་། སོ་ནམ་
དགའ་བ་དང་། འཁྲུག་པ་ལ་དགའ་བ་དང་། ཆོས་ལ་དགའ་བ་དང༌། རྩེད་
འཇོ་ལ་ དགའ་བ་དང༌། དེ་ལ་ སོགས་ཏེ། སློབ་དཔོན་དེ་དང་ མཛད་ སྤྱོད་
བསྟན་པར་བྱ་སྐད། ཤེས་པ་བསླབ་ཀྱི་གཏིང་ལ་དྲིན་དུ་ཚོར་བར་བྱས་ལ་མ་ཤི་
བར་དུ། རབ་ཕ་ཚེ་བུ་རབས། ཞབས་ཏོག་གང་འབྱོར་གྱིས་ཕྱི་ཐག་བསྲིང་
བོར་བྱའོ། །
བསྟེན་པའི་ དགོས་པ་ནི། དགོས་པ་མྱུར་བར་ལོབས་དང་མཁས་པར་
འགྱུར།། ཞེས་པས་སློབ་དཔོན་གྱི་མཚན་ཉིད་བདུན་ལྡན་ཏེ། བསྟེན་ཐབས་
བཞི་ཡི་བསྟེན་ནོ།། ཡོན་ཏན་འདི་མྱུར་དུ་ལོབས་ཤིང་མཁས་པར་ལོབས་པའི་
དགོས་པ་ཡོད་དོ།།
གྲོགས་ལ་བརྩོན་པར་བྱ་བ་ནི། གྲོགས་ལ་བརྩོན་བྱ་ཞུ་དང་དྲི་བ་དང་།།
བཟུང་དང་བསམ་པ་ལེ་ལོ་བྱ་བ་མིན། ཅི་ཡི་ཕྱིར་ན་དེ་ཉིད་བར་གཅོད་དག།།
ཅེས་པས། རྒྱུ་རྐྱེན་ཚོགས་ན་མྱུར་དུ་ལོབས་པར་བྱེད་པའི་གྲོགས་ནི། དཔེ་
བཤད་པ་ཞུ་བ་ལ་བརྩོན་པར་བྱ་བ་དང་། དེ་རྣམས་བློས་མི་ཤེས་པའི་ཚེ་ཡི་གེ་
བྲི་བ་ ལ་ བརྩོན་ པར་ བྱ་ བ་ དང་། དེ་ རྣམས་ བློ་ ལ་ བཟུང༌ བར་ བྱ་ བ་ དང་།
བསམ་པ་ལ་བརྩོན་པར་བྱ་བ་དེ་ལ། ལེ་ལོ་ནི་སྐད་ཅིག་ཀྱང་མི་བྱ་སྟེ། བྱས་ན་
ལེ་ལོ་དེ་ཉིད་ཀྱིས། སློབ་གཉེར་གྱི་བར་དུ་གཅོད་པའི་ཕྱིར་དགྲ་ཡིན་ནོ།།
གོམས་པ་མཐར་དབྱུང་བ་ནི། གོམས་པ་མཐར་དབྱུང་མཐོང་ཐོས་བླང་
པ་སྟེ།། ཐམས་ཅད་ཞེན་འདྲིས་ཐེ་ཚོམ་སྤོང་བར་བྱེད།། ཅེས་པས་སྟེ། སློབ་
དཔོན་གྱིས་ ཇི་ལྟར་ གསུངས་ པའི་ ཕྱག་ བཞེས་ རྣམས་ལ་ ཐོས་ པས་ གོམས་ ཏེ།
ཞེན་ཅིང་འདྲིས་པ་དང༌། སློབ་དཔོན་གྱིས་མཛད་པའི་ཕྱག་བཞེས་རྣམས་ལ་
མཐོང་བས་གོམས་ཏེ། ཞེན་ཅིང་འདྲིས་པ་དང་། དེ་གཉིས་རང་གི་ཉམས་སུ་
བླང་པས་གོམས་ཏེ། ཞེན་ཅིང་འདྲིས་པའོ།། གོང་ལའང་ཐེ་ཚོམ་མི་ཟ་བར་ཐེ་
ཚོམ་སྤང་ཏེ་སྤྱོད་པའོ།།



འབུམ་ནག
243
གཞན་གྱི་བྱ་བ་བརྩོན་པར་བྱ་དགོས་ཏེ། གཞན་གྱི་བྱ་བ་ལ་བརྩོན་ནད་
པ་དེ།། དེ་དོན་ཕྱི་བཤོལ་བར་དུ་མ་ཆོད་པར།། གྱང་ཐོག་མར་ཕོར་བོ་ན་
གསོད་བསྡིག་བཞིན།། སྨན་དཔྱད་ དུས་ལས་མ་འགྱངས་བརྩོན་ལ་སྒྲིམས།།
ཞེས་པས། གོང་ལྟར་རང་གི་བྱ་བ་ལ་གོམས་ཤིང་ཤེས་པར་བྱས་ནས། ད་
གཞན་གྱི་བྱ་བ་ལ་གོམས་ཤིང་བརྩོན་པར་བྱ་དགོས་ཏེ། གཞན་གོང་བྱ་ཞེས་ན།
ནད་པ་རྣམས་ཀྱི་བྱ་བ་དེ། ནད་པ་གཅིག་གསོ་བར་ཁས་བླང་སྟེ། གསོ་བར་བྱ་
བའི་ཕྱིར། བྱ་བ་ལ་ལེ་ལོས་བར་མ་ཆད་པར་བརྩོན་པར་སྒྲིམ་ཏེ། སྨན་བླངས་
མ་བླངས་དང་། བསྐྱེད་བྱུང་མ་བྱུང་དང༌། སྨན་སྦྱོར་བྱེད་པ་ལ་སོགས། དུས་
ནམ་བྱ་རན་པ་དེ་ལས་མ་འགྱངས་པར། ལྟད་མོ་བལྟ་བ་མི་ཁོམ་པ་ལྟར་རོ།
དེ་ཡང་རྒྱལ་པོ་ཅིག་ལ་སློབ་དཔོན་མཆོག་ཅིག་ཡོད་པས། དུས་ནམ་ཞིག་ཡུལ་
དེར། ལྟད་མོ་ཆེན་པོ་ཅིག་བྱས་པ་ལ་རྒྱལ་པོས་དེ་རིང་གཟིགས་མོ་ཆེ་ལགས་
སམ་དྲིས་པས། སློབ་དཔོན་དེས་ཞལ་ནས། བདག་ གིས་ལྟད་མོ་མ་མཐོང་
ལགས། ཞེས་གསུངས་པས། རྒྱལ་པོས་སྙམ་པ། སློབ་དཔོན་ཉིད་མངོན་སུམ་
དུ་སྨྱོས་འདེབས་པར་འདུག་པས། ཆབ་གསོལ་ཟེར་བས་དེར་སློབ་དཔོན་ན་རེ།
བདག་ལྟད་མོ་སེམས་ལ་བལྟ་བས། སྒྱུ་མའི་ལྟད་མོ་དེ་ལྟ་མ་ཁོམ་དེ་རྒྱལ་པོས་མ་
རྟོགས་ན་འདི་རྒྱལ་པོས་གཟིགས་མཛོད་དང་། ཟེར་ནས། གྱུང་མཐོན་པོ་ཅིག་
གི་ཁ་ནས་ཕར། བློན་པོ་གཅིག་གི་ལག་ཏུ་མར་ཁུ་ཕོར་གང་གཏད་ནས་འདི་མ་
བོ་བར་སོང་ཤིགུ་བོ་ན་སྐེ་གཅོད་དོ་བྱས་ནས་བཏང་ནས། དེའི་བར་ལ་གྱོང་
དེའི་ཕྱི་ནང་དུ་རོལ་མོ་སྣ་ཚོགས་བྱས་ཏེ། ཁོ་ལ་ཁྱོད་ཀྱིས་ལྟད་མོ་དེ་ཚོ་མཐོང་
ངམ་བྱས་པས། མར་ཁུ་བོ་ཡིས་དོགས་པས་ལྟད་མོ་ལྟ་བའི་སྣང་བ་མ་བྱུང་སྟེ།
ཅི་ཡང་མ་མཐོང་ཟེར་བས། དེར་རྒྱལ་པོས་སློབ་དཔོན་དེ་བདེན་སྙམ་དུ་སེམས་
ལ་སྐྱེས་སྐད། དེ་བཞིན་དུ་ནད་པའི་བྱ་བ་ལ་ ཡང་ཆང་དང་རྩེད་འཇོ་དང་
དགའ་བདེ་དང་། ལས་ཀས་བར་མ་ཆོད་པར་སྒྲིམ་པར་བྱ་དགོས་ཏེ། སྲོག་
ཆད་ན་ཕྱིར་གསོར་མི་བཏུབ་པའི་ཕྱིར། ཤིན་ཏུ་གཅེས་པར་བྱའོ།།



244
༄༅་འབུམ་ནག་འབུམ་ཆུང་།
མིའི་ཆོས་ལུགས་མཁས་པར་བྱ་བ་ལོ་མདོར་རྒྱས་གཉིས་མདོར་བསྟན་པ་
ནི། མི་ཡི་ཆོས་ལུགས་མཁས་པར་བྱ་བ་ནི།། མི་ཆོས་པ་དང་དམ་པ་ཐུན་མོང་
གསུམ།། ཞེས་པས་བསྟན་ཏེ། མི་ཡི་ཆོས་ལུགས་དང་། དམ་པའི་ཆོས་ལུགས་
དང་། ཐུན་ མོང་བའི་ལུགས་ སོ། རྒྱས་པར་བཤད་པ་མི་ཡི་ཆོས་ལུགས་ནི།
དང་པོ་མཁས་པར་བསླབ་ལ་གཉེན་གྱི་བཙའ།། གྱོང་གིས་འདུལ་གསུམ་ལྡན་ན་
འདོད་པ་འགྲུབ།། ཅེས་པས་དང་པོ་མཁས་པར་བསླབ་དགོས། མ་མཁས་ན་
རང་རྒྱུག་ཁྱེར་ནས། ནད་པ་གསོ་བའི་ལས་བྱས་ཀྱང༌། ཉན་དུ་མི་འདོད་སྐད།
བར་དུ་གཉེན་གྱི་བཙའ་དགོས་ཏེ། རང་མགོ་མ་ཐོན་གྱི་བར་དུ་གཉེན་དུ་བྱས་
ནས། འབོད་ཚད་དུ་འགྲོ། ཅི་ཟེར་བ་ཉན། འདོད་པ་ཆུང་དུ་བྱས་ཏེ། མི་
དང་བསྟུན་བདེ་བར་བྱས་ཏེ། མགོ་ཚུད་ནས་ཡོང་བ་ཡིན་སྐད། ཐ་མ་རང་གི་
ཡོན་ཏན་མགོ་ཐོན་ནས་སྙན་གྲགས་ ཐོབ་པའི་ དུས་སུ། གྱོང་མ་བསྟན་ན་ཅི་
ཡང་སྟེར་དུ་མི་བཏུབ་པས། རྐང་གླ་དང་ཞུ་ཁོག་ཞུ་གསོལ་ནད་གཟུགས་ནུས་
གཟུགས་དང་། སྤྱན་ཁོག་དང་། གཏང་རག་དང་སྲོག་རིན་ལ་སོགས་པ་ལ་
ཐང་ཤ་ རེ་བ་ ཁུག་ པར་བྱའོ།། དགོས་ དོན་དེ་གསུམ་ དང་ལྡན་པར་ ཤེས་ ན།
རང་གི་འདོད་པ་འགྲུབ་ཏེ་སྙན་གྲགས་དང་ལག་ཐོབ་དང་། སེམས་ཕར་བཟུང་
མི་དགོས་པར་ཚུར་ བཟུང་ དུ་འོང་ངོ༌།། གཞན་གྱི་འདོད་ པ་འགྲུབ་སྟེ། ཤི་
ནའང་ཁོ་ཐག་ཆོད་པར་བྱེད། སོས་ན་མགོ་ཐོན་པར་འགྲོ་བས། བློ་གཏོད་པ་
ནུས་པའི་ཡོན་ཏན་ཡོད་དོ།
དམ་པའི་ཆོས་ནི། དམ་པའི་ཆོས་ལུགས་སྣ་དུལ་འགྲོགས་པ་བདེ།། ཆོག་
ཤེས་གྱུར་ན་རང་གཞན་ཕན་ཐོགས་འགྱུར།། ཞེས་པས། ཆོས་པའི་སྤྱོད་པ་ནི།
དང་པོ་སྣ་དུལ་བར་བྱ་སྟེ། མདུན་ཕར་བསུས་ན་གྲགས་པ་མི་ལ་མི་འཕྱར་བའོ།།
བར་དུ་འགྲོགས་པ་བདེ་བར་བྱས་ཏེ། འཕྲལ་གྱིས་བཟའ་བ་དང་ཞབས་ཏོག་
བྱས་པ་དེ་ལ་མི་འཁང་ཞིང་ཁོང་གང་བདེ་བར་བྱེད་བའོ། ཐ་མ་ཆོག་ཤེས་པ་དེ།
གཏང་རག་དང་ཤི་བྲལ་ལ་སོགས་པ་ཁོང་གིས་གང་བྱས་པ་དེ་ལ་མི་བརྩིག་པ།



༄༅།འབུམ་ནག
245
ཕྱག་ཡས་ བཟང་ བ་ བཏང་ བའོ།། དེ་ལྟར་ གསུམ་ པོ་ དང་ ལྡན་ པར་ གྱུར་ ན།
རང་ལ་ ཕན་ ཐོགས་ ཏེ་ ཚེ་ འདིར་ བསོད་ ནམས་ ཚེ་ ཕྱི་ མ་ ཚོགས་ རྫོགས་ པའོ།།
གཞན་ལ་ཕན་ཐོགས་པའོ།། བསྐུར་བསླང་བས་ཀུན་གྱིས་ཐེག་པར་འགྱུར་བའོ །
ཐུན་ མོང་ བ་ ནི། ཐུན་མོང་ ཕོངས་ པ་ རྣམས་ ལ་སྙིང་ རྗེས་ བཟུང་།།
མཐོན་པོ་རྣམས་ཀྱིས་རང་གི་མདོ་དོན་སྒྲུབ།། ཅེས་པ་སྟེ། དམ་པ་དང་ཚ་
མཐུན་པར། སྡུག་བསྔལ་ཕོངས་པ་རྣམས་སྙིང་རྗེས་བཟུང༌། འཇིག་རྟེན་པ་
དང་ཆ་ བསྟུན་ནས། གནས་ བརྟན་དང་། ཕྱུག་ པོ་དང་། དགེ་ བཤེས་ལ་
སོགས་པ་ཡ་རབས་རྣམས་ལ། ཐོབ་སྐལ་རིམ་པས་བླངས་ནས། རང་གི་འདོད་
པ་བསྒྲུབ་པ་ཡིན་སྐད།
རྒྱུ་དྲུག་གི་མཇུག་བསྡུ་བ་ནི། ཚོགས་པ་དྲུག་ལྡན་འབྲས་བུ་ཐེ་ཚོམ་མེད།
ཅེས་པ་སྟེ། དེ་ལྟར་རྒྱུ་དྲུག་པོ་ཚོགས་ཤིང་ལྡན་བའི་སྨན་པ་གཅིག་ལ། གནས་
སྐབས་ཀྱི་འབྲས་བུ་དང་མཐར་ཐུག་གི་འབྲས་བུ་ཐེ་ཚོམ་མེད་པར་འབྱུང་ངོ༌།།
གཉིས་པ་སྨན་པའི་ངོ་བོ་ནི། ཉེས་པ་གནོད་བྱ་གཉེན་པོའི་མཚན་ཉིད་
རྣམས།། ཅི་རིགས་ཁོང་དུ་ཆུད་པ་ངོ་བོར་འདོད།། ཅེས་པ་སྟེ། སྨན་པ་ཞེས་
བྱ་བའི་ངོ་བོ་ནི། ཉེས་པ་དང༌། གནོད་བྱ་དང་། གཉེན་པོའི་མཚན་ཉིད་
རྣམས་ཅི་རིགས་ཁོང་དུ་ཆུད་པའོ།། དེ་ལ་ཅི་རིགས་ཞེས་བྱ་བ་ནི། རབ་འབྲིང་
ཐ་མ་གསུམ་གང་རུང་ཁོང་དུ་ཆུད་པ་ལ་བྱའོ། ཞེས་གཞུང་ན་བཤད་པ་ལ།
འོན་ཀྱང་གསོ་བྱ་གསོ་བྱེད་གསོ་ཐབས་གསོ་བ་པོ་བཞིའི་མཚན་ཉིད་ཅི་རིགས་པ།
ཁོང་དུ་ཆུད་པ་གཅིག་སྨན་པའི་ངོ་བོ་ཡིན་ཏེ། དེ་བཞི་གང་མ་ཚང་ཡང་སྨན་
པར་མི་འགྱུར་བའི་ཕྱིར་རོ།
ངེས་ཚིག་ནི། ངེས་ཚིག་ནད་གསོ་ལུས་ལ་ཕན་ཕྱིར་སྨན།། ནད་སྟེང་
དཔྱད་དཔའ་འགྲོ་ལ་ཕ་ལྟར་སྐྱོབ། རྒྱལ་པོ་རྣམས་ཀྱིས་རྗེ་རུ་འཁུར་བར་བྱེད།
ཅེས་པས་བསྟན་ཏེ། ལུས་ལ་ཕན་པའི་ཕྱིར་སྨན་ཞེས་བྱའོ།། སྨན་ཞེས་པ་ཕན་
པ་ཞེས་བྱའོ།། ནད་ཀྱི་སྟེང་དུ་དཔྱད་དཔའ་བས་སྨན་པ་ཞེས་བྱའོ།། འགྲོ་བ་ལ་



246
༄༅ཎའབུམ་ནག་འབུམ་ཆུང་།
ཕ་ལྟར་སྐྱོབ་པས་ན་ཕ་ཞེས་བྱའོ།། རྒྱལ་པོ་སྟེ་རྗེ་ལྷ་གཅིག་གི་སྐུ་འཚོ་བས་དེས་
རྗེ་རུ་འཁུར་བས་ན་ལྷ་རྗེ་ཞེས་བྱའོ།།
བཞི་པ་སྨན་པའི་དབྱེ་བ་ལ་མདོར་རྒྱུས་མཇུག་གསུམ་མོ། མདོར་བསྟན་
པ་ནི། དབྱེ་བ་སྨན་པ་བླ་ན་མེད་པ་དང༌། ཁྱད་པར་ཅན་དང་ཕལ་བ་གསུམ་
ཡིན་ཏེ། ཞེས་པས། གཉིས་པ་རྒྱས་པར་བཤད་པ་ལ་ཡང་གསུམ་སྟེ། བླ་ན་
མེད་པའི་སྨན་པ་དང་གཅིག ཁྱད་པར་གྱི་སྨན་པ་དང་གཉིས། ཕལ་བའི་སྨན་
པ་དང་གསུམ་ཡོད་པ་ལས། བླ་ན་མེད་པའི་སྨན་པ་ནི། དུག་གསུམ་རྒྱུ་འབྲས་
ནད་སེལ་གོང་ན་མེད།། ཅེས་པས། ནད་ཀྱི་རྒྱུ་དུག་གསུམ་དང་འབྲས་བུ་ཉེས་
པ་གསུམ་དང་བཅས་པ་སེལ་བར་བྱེད་པའི་སྨན་པ་དེ། སངས་རྒྱས་སྨན་བླ་
ཡིན་པ་ལ་དེའི་གོང་སྨན་པ་གཞན་གང་ཡང་མེད་པའི་ཕྱིར། བླ་ན་མེད་པའོ། །
སྨན་པ་ཁྱད་པར་ཅན་ནི། གཞན་རིག་མངོན་ཤེས་བྱམས་ལྡན་དྲང་པོར་
སྲོང་། རང་གི་ལུས་ངག་ཡིད་གསུམ་ཉེས་པའི་སྐྱོན་མེད་པར་དྲང་པོར་བཞག་
ན། གཞན་རིག་གི་མངོན་པར་ཤེས་པ་མངའ་བས། ནད་པའི་ཁོང་ན་ནད་ཅི་
ཡོད་པ་དེ། ཕྱི་ནས་ཇི་བཞིན་གསལ་བར་གཟིགས་ཏེ། བྱམས་པ་དང་སྙིང་རྗེ་
དང་དགའ་ བ་ དང་ བཏང༌སྙོམས་ དང་། ཚད་ མེད་ པ་ བཞི་ དང་ ལྡན་ པས།
ནད་པ་རྣམས་ཀྱི་ཉེས་པ་མི་སྙོམས་པ་རྣམས་སློང་ནས་སྙོམས་པར་བྱ་བའི་ཕྱིར།
དྲང་སྲོང་རྣམས་ལ་བྱའོ།། སོ་སོ་སྐྱེ་བོའི་སྨན་དཔྱད་ལས། ཁྱད་པར་འཕགས་
པས་ཁྱད་ པར་ ཅན་ གྱི་ སྨན་ པ་ ལགས། སྨན་ པ་ མཁས་ པ་ བཞི་ སྟེ། གནང་
རིགས་རྗེས་སྦྱངས་ལས་གོམས་འགྲོ་བའི་གཉེན།། འཕེལ་བའི་ འདོད་ པས་
འཕྲལ་དུ་ཆ་བཟུང་སྲོག་གི་གཤེད།། ཅེས་ པས། གནང་བ་རིགས་ཀྱི་སྨན་པ་
ཞེས་བྱ་བ། རྒྱལ་པོ་རྣམས་ཀྱིས་སྨན་པར་གནང་བ་བྱིན་ནས། རིགས་རྒྱུད་
དང་ལྡན་པ་དེ། རྒྱ་གར་ན་སྨན་པ་འཚོ་བྱེད་གཞོན་ནུ་ལྟ་བུ་དང་། བོད་ལ་
བྲང་ཏི་རྒྱལ་ཉེ་ཁ་རུ་ལྟ་བུ་ཡིན་སྐད། རྗེས་ཞུགས་སྦྱངས་པའི་སྨན་པ་ཞེས་བྱ་བ༔
མཁས་པ་རྣམས་ཀྱི་རྗེས་སུ་ཞུགས་ནས་སྦྱང་པ་སྟེ། རྒྱུ་གར་ན་དཔལ་ལྡན་ ཕ་



gའབུམ་ནག་
247
ཁོལ། བོད་ན་གཡུ་ཐོག་པ་དང་མི་ཉག་པ་ལྟ་བུ་ཡིན་སྐད། འདུལ་བྱས་ལས་ལ་
གོམས་པའི་སྨན་པ་ཞེས་བྱ་བ། གཞུང་གི་དོན་མི་ཤེས་ཀྱང་། གདམ་ངག་གི་
སྐོར་ཚོ་བརྟེན་ནས། སློབ་དཔོན་གྱི་ཕྱག་ལེན་ལ་གོམས་པ་དང་། རང་གི་
ཉམས་སུ་མྱོང་བ་ལ་གོམས་པའི་སྨན་པ་གཉིས་ཏེ། བྲང་ཏི་ལྟ་བུ་དང་། གཉའ་
དཀོན་རྟེན་ནམ། མཐའ་བཞི་དང་པོ་ལྟ་བུ་ཡིན་སྐད། དེ་ལྟར་གསུམ་པོ་དེ་
འགྲོ་བ་ནད་པ་རྣམས་ཀྱི་གཉེན་བཤེས་ལྟ་བུ་ཡིན་སྐད། འདོད་པས་འཕྲལ་སློབ་
ཀྱི་སྨན་ པ་ ཞེས་ བྱ་ བ་ནི། སྦྱངས་ པ་ དང་ གོམས་ པ་ མེད་ པའི་ འདོད་ པས་
གདུངས་ནས། འཕྲལ་སྨན་པའི་ཆ་ལུགས་བཟུང་སྟེ། ནད་པ་རྒན་གོམས་ཀྱི་
སྨན་པ། ཤོག་བུ་མཚམས་བྱེད་གྱི་སྨན་པ། ཡི་གེ་སྣ་བྲུལ་བསྒྲུབ་ཀྱི་སྨན་པ། རྒྱ་
བ་[ པ]ཕྱོགས་ཐོས་ཀྱི་སྨན་པ་དང་བཞིའོ།། ནད་པ་རྒན་གོམས་ཀྱི་སྨན་པ་ནི།
ནད་པ་ཡུན་རིང་དུ་བྱས་པ་དེས། རྒན་གོམས་པ་ལ་བརྟེན་ནས། སྨན་པ་བྱེད་
པའོ།། ནད་པ་རྒས་པས་སྨན་པར་འོང་བའོ།། དེས་རང་ལ་བྱུང་བའི་ནད་དེ་
བཅོས་ཤེས་ཀྱང་། གཞན་གྱི་ནད་བཅོས་མི་ཤེས་པར་བཅོས་པས་གཤེད་མར་
འགྱུར་རོ། ཤོག་བུ་མཚམས་འབྱེད་ཀྱི་སྨན་པ་ནི། ཟ་བས་མིད་པ་རིང་པ་ཁ་
ཅིག ཟླ་བ་རེ་རེ་ལ་དཔེ་ན་འདུག་པ་དེ་ཉིད་ཤེས་པ་ནས། བློ་ལ་མ་ལོན་ལག་
ལེན་མ་གོམས་པར། དཔེ་ལ་བལྟས་ཤིང་བཅོས་པ་དེས་ཀྱང་དཔེ་དང་མཐུན་
ཞིང༌། ན་བ་རྣམས་བཅོས་ཤེས་ཀྱང་། མི་མཐུན་པ་རྣམས་མི་ཤེས་པས། དཔེ་
དང་ནམ་འབྲལ་ཙ་ན། ཐ་མལ་དུ་ལྷུང་ནས་གཤེད་མར་འགྱུར་རོ།། ཡི་གེ་སྣ་
བྲུལ་བསྒྲུབ་ཀྱི་སྨན་པ་ནི། ཡིག་མཁན་བྱས་ཏེ་ དཔེ་ རྒྱུན་བསྒྲུབས་ པ་ དང་།
ཇག་པ་བྱས་སྟེ་སྨན་པ་བཅོམ་པའི་སྨན་པ་འཁྱེར་བ་དང་། ཡི་གེ་དང་དཔེ་རྗེས་
བྱས་ནས་བསྒྲུབ་པ་ལ་སོགས་ལ་བརྟེན་ནས། ནད་བཅོས་པ་དེ་སློབ་དཔོན་གྱི་
གདམ་ངག་མ་ཐོབ་པས་གཤེད་མར་འགྱུར་རོ། རྒྱ་བ་[ པ ]ཕྱོགས་ཐོས་ཀྱི་སྨན་
པ་ནི་སྨན་རྒྱ་ཡུན་རིང་དུ་བྱས་པས། སྨན་འདི་ཚོ་ནད་འདི་ཡི་སྟེང་དུ་འགྲོ་བྱས་
པའི་ཕྱོགས་ཐོས་ནས་སྨན་ངོ་ཤེས་ནས་སྨན་པ་བྱེད་དོ། རོ་ནུས་ཞུ་རྗེས་ནུས་པ་



248
༄༅fའབུམ་ནག་འབུམ་ཆུང་།
སྡེབ་མི་ ཤེས་ པས། དེ་ བཞི་ ཀ་ ནོད་ པའི་ གཤེད་ མར་ འགྱུར་ བའི་ ཕྱིར་ རོ།།
འདོད་པས་འཕྲལ་དུ་ཆ་བཟུང་སྲོག་གི་གཤེད་བྱའོ༎
དབྱེ་བའི་མཇུག་བསྡུ་བ་ནི། འོན་ཀྱང་མཆོག་དང་ཐ་མར་གྲགས་པ་སྟེ།།
ཞེས་པས། སྨན་པ་བཟང་པོ་དང་ངན་པ་གཉིས་ལས་སོ།།
དེ་ལ་སྨན་པ་བཟང་པོ་ནི། གདུངས་བཙུན་བློ་དང་ལྡན་ཞིང་དམ་ལ་
གནས།། གཞུང་གི་དོན་མཁས་མན་ངག་གནད་དུ་རྡེག། གོམས་ཐོག་གཙོ་བོར་
ཆོས་གཉེར་འདོད་པ་སྤང་། དུལ་ཞིང་བཟོ་མཁས་འགྲོ་ལ་བྱམས་སེམས་ཚེ།།
གཡེལ་མེད་གཞན་གྱི་དོན་ལ་རང་དོན་སེམས།། གསོ་དཔྱད་ཀུན་ལ་རྨོངས་མེད་
སྨན་པའི་མཆོག། ཅེས་པས། མཚན་ཉིད་བཅུ་གསུམ་པོ་དེ་དང་ལྡན་པའི་སྨན་
པ་ནི། རབ་བམ་མཆོག་ཡིན་ནོ།། དེ་ལྟ་བུ་ནི། འགྲོ་བ་ནད་ པ་ རྣམས་ ཀྱི་
མགོན་དམ་པའོ།། རིག་འཛིན་དྲང་སྲོང་རྣམས་ཀྱི་རྒྱུད་འཛིན་སྲས།། འཚོ་
མཛད་སྨན་པའི་རྒྱལ་པོའི་སྤྲུལ་བར་བཤད།། ཅེས་པས་བསྟན་ཏེ། བཅུ་གསུམ་
དང་ལྡན་པའི་སྨན་པ་དེ། སངས་རྒྱས་སྨན་བླའི་སྤྲུལ་བ་ཡིན་ནོ།། དྲང་སྲོང་
རིག་འཛིན་རྒྱུད་པའི་སྲས་ཡིན་ནོ།། འགྲོ་བ་ནད་པ་རྣམས་ཀྱི་མགོན་སྐྱབས་
ཡིན་ནོ།། སྨན་ པ་ ངན་པ་བཅུ་གསུམ་སྟེ། རིགས་རྒྱུད་མེད་ པའི་ སྐྱོན་དང༌།
གཞུང་ དོན་ མི་ ཤིས་ པའི་ སྐྱོན་ དང༌། མཐོང་ གོམས་ མེད་ པའི་ སྐྱོན་ དང༌།
བརྟག་ཐབས་མེད་པའི་སྐྱོན་དང་། རྩ་ཆུ་མི་ཤེས་པའི་སྐྱོན་དང་། ཁ་དམར་མི་
ཤེས་པའི་སྐྱོན་དང༌། བཅོས་ཚུལ་མི་ཤེས་པའི་སྐྱོན་དང་། ཟས་སྤྱོད་མི་ཤེས་
པའི་སྐྱོན་དང༌། ཞི་སྦྱོར་མི་ཤིས་པའི་སྐྱོན་དང༌། སྦྱོང་བྱེད་མི་ཤེས་པའི་སྐྱོན་
དང་། ཆ་དཔྱད་མི་ཤེས་པའི་སྐྱོན་དང་གཏར་བསྲེག་མི་ཤེས་པའི་སྐྱོན་དང་།
སྨན་མེད་པའི་སྐྱོན་དང༌། ཧྲིལ་གྱིས་དྲིལ་ན་སྨན་པ་ངན་པའི་སྐྱོན་བསྟན་པའོ། །
དང་པོ་རིགས་རྒྱུད་མེད་པའི་སྐྱོན་ནི། དེ་ལྟར་མི་ལྡན་མཐའ་མའི་སྐྱོན།།
རིགས་རྒྱུད་མེད་པའི་སྨན་པ་དེ་། ཝ་ཡིས་རྒྱལ་ས་བཟུང་བ་ལྟར། ཀུན་གྱིས་སྤྱི་
བོར་བཀུར་མི་འགྱུར།། ཞེས་པས། སྨན་པ་བཟང་པོའི་ཡོན་ཏན་དང་མི་ལྡན་



༄༅འབུམ་ནག
249
ཏེ། ཐ་མར་སོང་ན་སྐྱོན་བཅུ་གསུམ་པོ་དེ་ཡོད་དེ། དང་པོ་རིགས་རྒྱུད་མི་ལྡན་
ན། མཁས་ ཚད་ ཤེས་ ཀྱང་ མཆོག་ མིན་ཏེ། མི་ ཀུན་ གྱིས་ ཀྱང་ འཁུར་ དུ་མི་
འདོད། དཔེར་ན་ཝ་རྒྱལ་སར་བཏོན་ཡང་སྟག་དང་སེང་གེ་ལ་སོགས་ཀྱིས་མི་
འཁུར་བ་དང་འདྲའོ།།
གཉིས་པ་གཞུང་དོན་མི་ཤེས་པའི་སྨན་པ་དེ།། དམུས་ལོང་དག་ལ་རྫས་
བསྟན་བཞིན།། ནད་རིགས་བཅོས་ཐབས་ཤན་མི་བྱེད།། ཅེས་པས། གཞུང་
ཆེན་པོ་རྣམས་ཀྱི་དགོངས་པ་མ་ལོན་ན། ནད་བཞི་བརྒྱ་རྩ་བཞི་ངོས་མི་ཟིན།
གསོ་ཐབས་སུམ་བརྒྱ་དྲུག་ཅུའི་བཅོས་ཐབས་མི་ཤེས། དཔེར་ན་ནད་པ་བསྟན་
ཀྱང་དམུས་ལོང་ལ་རྫས་བསྟན་པ་བཞིན་ནོ། །
གསུམ་པ་མཐོང་གོམས་མེད་པའི་སྨན་པ་དེ།། རྒྱུས་མེད་ལམ་དུ་ཞུགས་པ་
བཞིན།། ནད་རྟགས་དཔྱད་ལ་ཐེ་ཚོམ་འགྱུར།། ཞེས་པས། སློབ་དཔོན་གྱི་
ཕྱག་ལེན་མ་མཐོང་རང་ལ་གོམས་པའི་ཉམས་ལེན་མེད་ན། ནད་རྟགས་ཡིན་
མིན་ཐེ་ཚོམ་ཟ། བཅོས་ཀྱང་ཕན་མི་ཕན་ཐེ་ཚོམ་ཟ། དཔེར་ན་རྒྱུས་མེད་ལམ་
ལ། ལམ་ཁ་བྲག་དང་ཐུག་ན་ཐེ་ཚོམ་ཟ་བ་འདྲའོ།།
བཞི་པ་བརྟག་ཐབས་མི་ཤེས་སྨན་པ་དེ།། གཉེན་མེད་བྱེས་སུ་འཁྱམས་པ་
འདྲ། ནད་ངོ་ཤེས་པ་གཅིག་མི་འབྱུང་། ཞེས་པས། བརྟག་ཐབས་མི་ཤེས་ན།
ནད་ཀྱི་ངོས་མི་ཟིན་ཏེ། གཉེན་མེད་བྱེས་སུ་ཕྱིན་ན་ངོ་ཤེས་པ་གཅིག་ཀྱང་མི་
འོང་པས་དེ་འདྲའོ།།
ལྔ་པ་རྩ་ཆུ་མི་ཤེས་སྨན་པ་དེ།། བྱ་བས་བྱ་གཏོང་མི་ཤེས་འད།། ཚ་གྲང་
ནད་ཀྱི་སྐད་མི་སྟེར། ཞེས་པས། རྟགས་ཀྱི་ནང་ནས་ཀྱང་། རྩ་ཆུ་མི་ཤེས་ན།
ཚ་གྲང་གང་ཡིན་གྱི་ནད་ཀྱི་སྐད་སྟེར་དུ་མི་འདོད་དེ། བྱ་གཏོང་མི་ཤེས་པའི་བྱ་
ར་དང་འདྲའོ།།
དྲུག་པ་ཁ་དམར་མི་ཤེས་སྨན་པ་དེ། གཙོ་བོས་སྨྲ་བ་མི་ཤེས་འདྲ།། རང་
སྐྱེངས་གྲགས་པ་ངན་པ་འཕོག། ཅེས་ པས། ཁ་ དམར་ གདགས་མི་ཤེས་ན།



250
༄༅།འབུམ་ནག་འབུམ་ཆུང་།
གཙོ་བོས་སྨྲ་མི་ཤེས་པ་འདྲ་སྟེ། ཁ་དམར་གདགས་པའི་ཐོག་ཏུ་མ་བྱུང་བར།
རང་སྐྱེངས་མི་ཤེས་པར་འདུག་གོ། ཅེས་གྲགས་པ་ངན་པ་འབྱུང་ངོ༌།། སྨྲ་ལྕེ་
མེད་པའི་གཙོ་བོ་དང་འདྲའོ།། རང་ལ་འཁོར་ནས་ཡོང་ངོ༌།།
བདུན་པ་བཅོས་ཚུལ་མི་ཤེས་སྨན་པ་དེ།། མུན་ཁུང་འབེན་ལ་བརྡེག་པ་
འདྲ།། གཉེན་པོ་ནད་ཐོག་འབབ་མི་འགྱུར།། ཞེས་པས། བཅོས་ཚུལ་མི་ཤེས་
ན། གཉེན་པོ་ནད་ སྟེང་ ཏུ་མི་ཕོག་ སྟེ། མུན་ཁུང་དུ་མདའ་འཕེན་པ་དང་
འདྲའོ།། རྒྱབ་པར་མི་ཕོག་པའོ། །
བརྒྱད་པ་ཟས་སྤྱོད་མི་ཤེས་སྨན་པ་དེ། རང་སྲིད་དགུ་ལ་ལོག་པ་འདྲ།།
ནད་ཀྱི་སྟོབས་སྐྱེད་ལུས་ཟུངས་འཇོམས།། ཞེས་པས། ཟས་སྤྱོད་ཀྱི་ཕན་གནོད་
མི་ཤེས་ན། ཟས་སྤྱོད་ལོག་ནས་ནད་ཀྱི་སྟོབས་སྐྱེད་ལ་ལུས་ཟུངས་འཛོམས་པར་
བྱེད་པས། རང་གི་སྲིད་དགྲ་ལ་ལོག་པ་དང་འདྲ་སྟེ། ཟས་ལུས་ཟུངས་ལ་ཕན་
རྒྱུ་དེ་གནོད་པར་འགྱུར་རོ།།
དགུ་པ་ཞི་སྦྱོར་མི་ཤེས་སྨན་པ་དེ། སོ་ནམ་མི་ཤེས་ཞིང་པ་འདྲ།། དམན་
ལྷག་ལོག་པས་ནད་སྐྱེད་འགྱུར།། ཞེས་ པས། སྨན་ གྱི་ ཞི་ བྱེད་མི་ ཤེས་ ན།
དམན་པ་དང་ལྷག་པ་ལོག་པས་ནད་དུ་འགྱུར་ཏེ། སོ་ནམ་མི་ཤེས་པའི་ཞིང་
པས་ཐན་པ་ལ་ཆུ་མ་བཏང་བར། ཆར་པ་བྱུང་དུས་ཆུ་བཏང་བ་དང་འདྲའོ། །
བཅུ་པ་སྦྱོང་བྱེད་མི་ཤེས་སྨན་པ་དེ བྱེ་མའི་རི་ལ་ཆུ་འབེབས་འདྲ།།
ནད་དང་ལུས་ཟུངས་མ་རུང་བྱེད། ཅེས་པས། ནད་སློང་ཞིང་སྐྱུགས་ནས་
ལུས་ཟུངས་མ་རུང་པར་བྱས་ཏེ། སྟོབས་འཕྲོག་པར་བྱེད་པས། བྱེ་མའི་རི་ལ་
ཆུ་བབས་པ་ལ་ཆུ་དང་བྱེ་མ་གཉིས་ཀ་རླགས་པ་དང་འདྲའོ།།
བཅུ་གཅིག་པ་ཆ་བྱད་མེད་པའི་སྨན་པ་དེ། གོ་མཚོན་མེད་པའི་དཔའ་བོ་
འདྲ། ནད་ཀྱི་དགྲ་དཔུང་ཆོམ་མི་འགྱུར།། ཞེས་པས། བཙལ་དུ་མི་རྙེད་པའི་
སྨན་པ་དང་། རང་བསྲུང་བའི་སྨན་པ་དང༌། གང་དགོས་པའི་ཆ་བྱད་རྣམས་
རང་ལ་ཚང་པ་མེད་ན། ནད་མི་སོས་ལ་རང་ལ་ཉེན་ཆེ་བས་གོ་མཚོན་མེད་པའི་



༄༅།འབུམ་ནག་
25
དཔའ་བོ་གཡུལ་ངོར་ཞུགས་ཀྱང་ཕར་གནོད་པ་མི་བསྐུལ་བར། རང་ལ་ཉེན་ཆེ་
བ་དང་འདྲའོ།།
བཅུ་གཉིས་པ་གཏར་བསྲེག་མི་ཤེས་པའི་སྨན་པ་དེ། ནང་ཡེན་མེད་པའི་
རྐུན་མོ་འདྲ།། ནད་དང་དཔྱད་དུ་འཛོལ་བར་འགྱུར།། ཞེས་པས། གཏར་ག་
མེ་བཙའ་མི་ཤེས་ན། ནད་དང་དཔྱད་དུ་འཛོལ་འགྲོ་བས་དཔེར་ན་ནང་ཡེན་
མེད་པའི་རྐུན་མས་ཁང་པ་འབིག་པ་དང་འདྲའོ།།
བཅུ་གསུམ་པ་སྨན་པ་ངན་པའི་སྐྱོན་ནི། དེ་ཕྱིར་སྨན་པ་ངན་པ་ནི། ལྕི་
ཡང་ལོག་པར་རྟོགས་པ་ཡིས།། གསོ་བ་ལོག་པ་དག་ཏུ་འགྱུར།། བདུད་ཉིད་
སྨན་པའི་ཆ་བྱད་ཅན།། གཤིན་རྗེའི་ཞགས་པ་ཐོགས་པས་ན། སྲོག་གི་གཟུ་བ་
ཡིན་པའི་ཕྱིར།། འབྲེལ་བ་མི་བྱ་འཁོར་རྣམས་ཕུང༌།། ཞེས་ པས་བསྟན་ཏེ།
གོང་དུ་བཤད་ པའི་ སྨན་ པ་ ངན་ པའི་ སྐྱོན་དེ་རྣམས་ཚང་ བའི་སྨན་པ་དེས།
ནད་ལྕི་བ་ལ་ཡང་བར་རྟོགས་ནས། གསོ་བ་ཆུང་དུ་བྱས་པས་མི་སེལ་ལོ།། ཡང་
བ་ལ་ལྕི་བར་རྟོགས་ནས། གསོ་བ་དྲགས་པ་བྱས་པས་ནད་གཞན་བསྐྱེད་པའི་
ཕྱིར་རོ།། དེ་ལྟ་བུའི་སྨན་པ་དེ་འཆི་བདག་གི་བདུད། སྨན་པའི་ཆ་ལུགས་སུ་
སྤྲུལ་བ་ཡིན་པས། སྨན་པ་དེས་གཤིན་རྗེའི་ཞགས་པ་ཐོགས་ཏེ། ནད་པ་ལ་
འདེབས་པར་བྱེད་ཅིང་། སྲོག་བརྟན་པོ་དེ་འདེག་ཅིང་འདོན་པར་བྱེད་པའི་
གཟུ་བ་ཡིན་པས། དེ་ལྟ་བུ་དེ་སྔར་འབྲེལ་བ་མེད་ན། ཕྱིས་འབྲེལ་བ་མི་བྱ།
སྔར་འབྲེལ་ན་ཡང་ནད་པ་ཕྱོགས་སུ་མི་ཉེ་བར་སྤང་བར་བྱའོ། །
སྨན་པའི་ལས་ལ་མདོར་རྒྱུས་གཉིས་ལས། མདོར་བསྟན་པ་ནི། སྨན་
པའི་ལས་ལ་ཐུན་མོང་ཁྱད་པར་གཉིས།། ཞེས་པས། ཐུན་མོང་སྤྱིའི་ལས་ལ་
མདོར་རྒྱས་གཉིས། མདོར་བསྟན་པ་ནི། དང་པོ་ལུས་ངག་ཡིད་ཀྱི་བྱ་བའི་
ལས།། ཞེས་པས། ལུས་ཀྱི་ལས་དང༌། ངག་གི་ལས། ཡིད་ཀྱི་ལས་སོ།།
རྒྱས་པར་བཤད་པ་ལུས་ཀྱི་ལས་ནི། ལུས་ཀྱིས་སྨན་དང་ཆོ་བྱད་ཚོགས་
པར་བསགས།། ནད་པའི་བྱ་བ་གང་ཡིན་དོན་དུ་གཉེར།། ཞེས་པས། སྨན་ཉོ་



252
༄༅།འབུམ་ནགི་འབུམ་ཆུང་།
བར་མི་རྙེད་པའི་དཀའ་བ་ཐམས་ཅད་ཚང་བར་བསག དཔྱད་ལ་གང་དགོས་
པའི་ཆ་བྱད་ཐམས་ཅད་ཚོགས་པར་བསག ནད་པ་ལྟ་བ་དང་བསྐོར་བ་དང་།
སྨན་སྦྱོར་བ་དཔྱད་བྱེད་པ་སོགས་ལ་བརྩོན་པར་བྱའོ། ངག་གི་ལས་ནི། ངག་
གི་ལུས་ནི་ཁ་དམར་གདགས་པ་སྟེ།། ཞེས་པས། ཁ་དམར་གཉིས་སུ་གདགས་
པ་དང་། གསུམ་དུ་གདགས་པའོ།། གཉིས་སུ་གདགས་པ་ནི། རྟོགས་ན་ཁྲོམ་
དུ་དུང་འབུད་ལྟ་བུར་གདགས།། འཚོ་བར་ཁས་བླངས་འཆི་བར་དུས་བཏབ་
གཅེས། ཞེས་པས། འཚོ་འཆི་ཕྱེད་པར་ཅིག་ཏུ་རྟོགས་ན། ནད་པའི་འཁོར་
ཐམས་ཅད་ཀྱི་སྔོན་དུ་ཁ་དམར་གསལ་བར་གདགས་ཏེ། འདི་འཚོ་ཞེས་པའི་
ཁས་བླངས། འདི་འཆི་ཞེས་པའི་དུས་འདེབས་དང་། དེ་ལ་ སློབ་དཔོན་གྱི་
གདམས་ངག རང་ གི་ ཉམས་མྱོང་། བསོད་ནམས་ཀྱི་ སྟབས་ཁ་ འཛོམས་
དགོས་ཏེ། མཐོར་སྟོང་དམར་སྟོང་གིས་བརྟེན་ཏོ་ཡོད་པའོ།། ཉམས་མ་ལོངས་
ན་སྦྲུལ་ལྕེ་ལྟ་བུར་གདགས།། གཉིས་ལ་ཞོན་ནས་གང་བཟང་སྟེང་དུ་བྲོས།།
ཞེས་པ་སྟེ། འཚོ་འཆི་གཉིས་གང་ཡོང་མ་རྟོགས་ན། སྦྲུལ་ལྕེ་ལྟར་ཉིས་འཛིན་
དུ་གདགས་དགོས་ཏེ། ནང་མི་རྣམས་ལ་སོས་ཏེ་ཡོང་བར་སྨྲ། ཕྱི་མི་རྣམས་ལ་
ཉེན་ཆེ་བར་སྨྲས་བས། སོས་ན་ཕྱི་མི་རྣམས་ན་རེ། སྨན་པ་བྱེད་ནས་འདུག་པ་
ཡིན་ཏེ། སོས་ནས་བྱུང་བ་དགའ། མཁས་པར་འདུག་ཟེར་ནས་འོང༌། ནང་
མི་རྣམས་ན་རེ། སྨན་པས་སོས་འོང་ཟེར་ཏེ། ངེད་ལ་སེམས་གསོ་བ་ཡིན་པར་
འདུག་ཟེར། མི་ཤེས་པའི་མི་ཁ་ངན་པ་མི་ཡོང་བ་ཡིན་སྐད། ཁ་དམར་གསུམ་
དུ་གདུགས་པ་ལ་མདོར་རྒྱས་གཉིས་ལས།
མདོར་བསྟན་ པ་ནི། ཡང་ན་མཐུན་པར་སྣང་བ་གསལ་གདབ་ཅིང་།།
བློ་ཡི་ཆོད་པ་ཡུལ་དང་བསྟུན་པ་དང་།། སྲིད་པའི་སྒོ་མི་འགག་པར་རོང་ལ་
བྲོས། ཞེས་ པས། མཐུན་སྣང་གསལ་འདེབས་ཀྱི་ཁ་དམར་དང་། བློ་ཆོད་
ཡུལ་དང་བསྟུན་པའི་ཁ་དམར་དང་། སྲིད་པའི་སྒོ་མི་འགགས་པའི་རྫོང་ལ་
བྲོས་པའི་ཁ་དམར་རོ།།



འབུམ་ནག
253
རྒྱས་པར་བཤད་ན། མཐུན་སྣང་གསལ་འདེབས་ཀྱི་ཁ་དམར་ནི། དང་
པོ་ནད་པས་དོགས་དང་སྨན་པས་རྟོགས། གཅིག་པར་མཐུན་ན་དེ་ཉིད་གསལ་
པོར་བརྗོད།། ཅེས་པས། ནད་པ་དེ་ཡང་དུག་ཏུ་དོགས་པ་གཅིག་ལ་སྨན་པས་
ཡང་དུག་ ཏུ་རྟོགས་ ན། དེ་ གཉིས་ ཀ་མཐུན་པར་ སྣང་ན། འདི་ནི་དུག་གི་
རྟགས་ཡིན་ཏེ། རྟགས་འདི་ལྟ་བུ་ཡོང་དགོས་པ་ཡིན། ཞེས་ཁ་ལ་ཡོད་ཡོད་
པའི་རྟགས་བརྗོད་པས་ངེས་ཤེས་སྐྱེད་པའོ།།
བློ་ཆོད་ཡུལ་དང་བསྟུན་པའི་ཁ་དམར་ནི། གཉིས་པ་ནད་པས་དུག་ཏུ་
དོགས་པ་ལ། གཞན་བཟུང་ཐོག་ཏུ་མ་བྱུང་ཟེར་སྲིད་ཕྱིར།། བློ་བསྟུན་དེར་
བཏགས་ནད་གང་ཡིན་པ་བཅོས།། ཞེས་པས། ཁ་དམར་གསུམ་དུ་གདགས་
པའི་གཉིས་པ་སྟོན་ཏེ། དེ་ཡང་ནད་པ་དེས་ངའི་འདི་དུག་རང་ཡིན་ནོ་ཟེར་ན།
བློས་ཕྱོགས་གཅིག་ཏུ་ཆོད་ནས་འ དུག་ན། སྨན་པས་སྨུག་པོ་ལྟ་བུར་རྟོགས་པ་
ལ། འདི་སྨུག་པོ་ཡིན་ཞེས་བྱས་ན་ཁོ་ཡི་བློ་ཐོག་ཏུ་མ་བྱུང་བས། ངའི་འདི་དུག་
རང་ཡིན་ཟེར་ནས། བློ་མི་གཏོད་པའི་ཕྱིར། སྨུག་པོ་ལྟ་བུ་ཡིན་ཡང་། ཁྱོད་ཀྱི་
འདི་དུག་ཡིན་པར་འདུག་ཅེས་སོ།། ཁོའི་བློ་དང་བསྟུན་པས་ཡིད་ཆེས་ནས་
འོང་། རང་ཆོད་པ་ནད་གང་ཡིན་པ་བཅོས་སོ། །
སྲིད་པའི་སྒོ་མི་འགགས་པར་རྫོང་ལ་བྲོས་པ་ནི། གསུམ་པ་འཚོ་འཆི་ཉེན་
ཆེ་ཉེན་ཆུང་རྣམས།། ཀླུང་རྟ་ལས་དབང་བསོད་ནམས་རྐྱེན་དབང་གིས།། ཇི་
འདྲ་འཆི་ལ་ཇི་འདྲ་འཚོ་བའི་ཕྱིར།། ཁ་དམར་ཧ་ཅང་གསལ་བ་སྨྲ་མི་བཏུབ།།
ཉེན་ཆེར་ཡོད་ཀྱང་གསོ་རུ་ཡོད་པར་སྨྲ། ཉེན་ཆུང་ཚོར་ཡང་བྱ་ར་དགོས་པར་
སྨྲ། ལར་ཡང་མི་ཆོས་འཇིག་རྟེན་དག་དང་བསྟུན།། ཞེས་པས། ནད་པ་དང༌
སྨན་པ་གཉིས་ཀའི་བསོད་ནམས་དར་གུད། སྨན་པའི་ཀླུང་རྟ་དར་གུད་དང་།
མཐུན་རྐྱེན་འཛོམས་མ་འཛོམས་ཀྱིས། ཉེན་ཆེ་ཞིང་འཆི་བར་རྟོགས་པ་ལའང་
སོས་ཡོང་བས་ ཉེན་ཆུང་ཞིང་འཚོ་བར་རྟོགས་པ་ལའང་འཆི་བ་འབྱུང་བས།
དེས་ན་རང་གིས་རྟོགས་ཚད་རྐྱང་སྨྲ་མི་བཏུབ་སྟེ། ཇི་ལྟར་ཉེན་ཆེ་ཞིང་འཆི་



254
༄༅འབུམ་ནི་འབུམ་ཆུང་།
བར་མཐོང་ན་ཡང༌། འདི་ལ་གསོ་ཐབས་བཅོས་ཀ་བསྒྱུར་ཡིན། བྱེད་མི་དང་
རྟ་ལ་མ་ཤིའི་བར་དུ་དཔྱད་བྱ་བ་ཡིན། ཡིད་ཤི་མི་དགོས་བྱས་ཏེ། སེམས་གསོ་
ཞིང་བཅོས་པའོ།། ཇི་ལྟར་ཉེན་ཆུང་ཞིང་འཚོ་བར་ཚོར་ན་ཡང་། འདི་ཡང་
རང་ཁར་བཞག་པས་སྐྱོན་ཡོང་ཉེན་ཡོད་ལེ་ལོ་སོར་གཅིག་ལ་ཉེས་པ་འདོམ་གང་
བྱ་བ་ཡིན། བསྟན་ཏོ་མེད་པར་རང་དགའི་བྱས་ཏེ། ཟས་སྤྱོད་ལེགས་པར་ལོག
སྨན་གདོན་ཏོ་མེད་པར་སྦྱར་བའོ།། དེ་རྣམས་རང་ལ་བློ་གཏད་ནས། བཙོས་
པའི་ཁ་དམར་ཡིན་གྱིས། སྨན་པ་གཉིས་བར་དུ་བཅུག་པ་ལྟ་བུ་གཅིག་ཡིན་ན།
འཆི་འཆི་འདུ་ན་ཁག་ ཕར་བསྐུར། སོས་སོས་འདྲ་ན་ཞིམ་ཁ་རང་གིས་ལེན་
དགོས་ཏེ། ལར་ན་མི་ཆོས་མཁས་པར་ཤེས་དགོས་ཏེ། ཞེས་གསུངས་སོ། །
ཡིད་ཀྱི་ལས་ནི། ཡིད་ལས་མ་འཁྲུལ་བརྩོན་པས་བསམ་ཞིང་ གཞིག།
ཅེས་པས། ནད་ངོས་འཛིན་ པ་ནས། གསོ་ཚུལ་དང་། གསོ་ ཐབས་ ཐམས་
ཅད་མ་འཁྲུལ་པར་བསམ་ཞིང་བྱེ་བ་གལ་ཆེ་སྐད།
ཁྱད་པར་གྱི་ལས་ལ་མདོར་རྒྱུས་གཉིས། མདོར་བསྟན་པ་ནི། ཁྱད་པར་
ལས་ནི་ལྟ་སྒོམ་སྤྱོད་པ་གསུམ།། ཞེས་པས། ལྟ་བ་དབུ་མར་ལྟ། སྒོམ་པ་ཚད་
མེད་པ་བཞི་སྒོམ། སྤྱོད་པ་མི་དགེ་བ་བཅུ་སྤོངས་ཤིང་། དགེ་བ་བཅུ་སྤྱོད་པའོ།།
རྒྱས་པར་བཤད་ན༔ ལྟ་བ་ཆོས་རྣམས་ཀུན་ལ་དབུ་མར་རྟོགས། དམན་
མཐའ་ལྷག་མཐའ་ལོག་པའི་མཐའ་སྤངས་པའི། ཡང་དག་དབུ་མར་བལྟ་བ་ལྟ་
བའི་མཆོག། ཅེས་པ་སྟེ། ཆོས་ཐེག་པ་རིམ་དགུ་ཡོད་པ་དེ་ཡི་ནང་གནས་དབུ་
མ་དང་མཐུན་པར་རྟོགས་ཏེ། དབུ་ མ་ནི་ མཐའ་དང༌བྲལ་བ་ ཟེར་ ཡིན་ཏེ།
འདིར་ཡང་དམན་ལྷག་ལོག་པའི་མཐའ་གསུམ་དང་བྲལ་བ་ཡིན་ཏེ། ཡང་དག་
དབུ་མར་ལྟ་ བའོ།། དེའང་ནད་པ་ལྟ་བའི་དུས་སུ་ནད་ཆེན་པོ་ལ་ཆུང་བར་
རྟོགས་པ་ནི་དམན་པའོ།། ཆུང་བ་ལ་ཆེ་བར་རྟོགས་པ་ནི་ལྷག་པའོ།། ཚོ་བ་ལ་
དྲོད་ཀྱིས་བཅོས་པ་ནི་ལོག་པའོ།། དེ་གསུམ་དང་བྲལ་ཏེ་ཡང་དག་པར་རྟོགས་
པ་ནི་དབུ་མའི་ལྟ་བའོ།། གསོ་ བའི་དུས་སུ་ནད་མ་ཆོམ་ པ་ནི་དམན་པའོ།།



༄༅།འབུམ་ནག །
255
ནད་དེ་ཟད་ནས་གཞན་སློང་བ་ནི་ལྷག་པའོ།། ཚ་བ་ལ་དྲོད་ཀྱིས་བཅོས་པ་ནི་
ལོག་པའོ།། མཐའ་དེ་གསུམ་དང་བྲལ་ནས་ཡང་དག་པའི་ལྟ་བ་ཤེས་པ་ནི་དབུ་
མའི་ལྟ་བའོ། །
སྒོམ་པ་ནི། སྒོམ་པ་ཚད་མེད་བཞི་ཡི་ངང་དུ་གནས།། ལོག་པའི་གོལ་ས་
བཞིརུ་མ་ཤོར་གཅེས།། ཞེས་པས། ཚད་མེད་བཞི་ནི་བསམ་པ་དཀར་བའི་
སྐབས་སུ་བཤད་པའོ།། ཚད་མེད་བཞི་ལས་མ་གཡོས་པར་སྒོམ་པའོ། ལོག་
པའི་གོལ་ས་བཞི་ནི། ནད་པ་མང་པོ་བྱུང་ན་དགའ། སྦྱངས་ན་དགའོ། ཤི་ན་
དགའ་སྙམ་ན་དགའ་ལོག་པའོ།། ནད་པ་དུས་སུ་མི་དྲག་ཅིང་ན་བར་བྱས་ལ་
ཟས་ནོར་ཕྲལ་ལོ་སྙམ། སྙིང་རྗེ་ལོག་པ་ཡིན། ནད་པ་རང་ནའམ་ཤི་ནའང་།
ང་ཡི་གྲགས་པ་དང་ལག་སྟོབས་ཐོབ་པར་བྱ་སྙམ་ན། བྱམས་པ་ལོག་པ་ཡིན་
བཟང་བོ་རྣམས་བཅོས། ངན་པ་རྣམས་མ་བཅོས་ན་བཏང་སྙོམས་ལོག་པ་ཡིན་
པས། སྐྱོན་དེ་རྣམས་ཀྱི་སྟེང་དུ་མ་ཤོར་བར་བྱའོ།།
སྤྱོད་པ་སྤང་བླང་གཉིས་ལས། སྤང་ཞིང་འདོར་བའི་སྤྱོད་པ་ནི། སྤྱོད་པ་
བླང་དོར་གཉིས་ལས་མི་དགེ་སྤང་། སྨྱོ་འཆལ་ཐོ་ཅོ་སྡིག་པ་ངན་སྤྱོད་དོར།།
ཞེས་པས། མི་དགེ་བ་བཅུ་ནི། ནད་པའི་ཆེད་དུ་གཞན་གྱི་སྲོག་མི་གཅོད།
སོས་གཏིང་བའི་ནད་པ་ལ་ལེ་ལོས་མི་བསད། ནད་པའི་ཁྱིམ་ནས་ནོར་རྫས་མི་
བརྐུ། ཐབས་ཀྱི་མི་ཕྲལ། ནད་པའི་ཆུང་མ་ལ་ལོག་པར་མི་བསམ། གསོ་སྙིང་
མི་འདོད་པའམ། གསོ་བ་རེ་བའི་རྫུན་མི་བྱ། ནད་གཡོག་དང་ཕྲ་མ་མི་གཞུག
ཁྱོད་སོས་པར་མི་འདུག་འཆི་བར་འདུག་ཅེས་པ་ལ་སོགས་པ་སེམས་བསད་པའི་
ངག་འཆལ་མི་བྱ། ནད་པ་ལ་རྒོལ་བ་དང་ཁྲོ་བའི་ཚིག་རྩུབ་མི་བྱ། ནད་པའི་
ནོར་ལ་ཆགས་སེམས་ཀྱིས་མི་ཐོབ་པ་མི་ཕྲལ། ནད་པ་ལ་ངན་སེམས་ཀྱི་དཔྱད་
ཁམ་ཅན་ལ་སོགས་པའི་ངན་མི་བྱ། ནད་པ་འདི་ཤི་ན་དགའ་སྙམ་པ་ལ་སོགས་
པའི་ལོག་ལྟ་མི་བྱ། དེ་རྣམས་མི་བྱ་བའི་ཕྱིར་ན། བཅོམ་ལྡན་འདས་ཀྱི་ཞལ་
ནས་ཀྱང་། ནད་པ་ལ་ངན་བྱས་ན། ང་ལ་བྱས་པ་ཡིན་གསུངས། ནད་པ་ལ་



256
༄༅vའབུམ་ནག་འབུམ་ཆུང་
སྡིག་པ་བསགས་ན་ཡང་། སངས་རྒྱས་ལ་བསགས་པ་དང་ཁྱད་མེད། ནད་
པར་ཚོགས་ བསགས་ན། སངས་ རྒྱས་ ལ་ ཚོགས་ བསགས་ པ་ དང༌ ཁྱུད་ མེད་
གསུངས་སོ།། སྨྱོ་སྤྱོད་གསུམ་དོར་བ་ནི། ཕྱི་མའི་རྣམ་སྨིན་ཁུར་ན་སྨན་པ་སྨྱོ།།
མཁས་ལ་མཉམ་དུ་རེ་ན་སྨན་པ་སྨྱོ། རང་བཅོས་གྲོགས་མགོ་འདོན་ན་སྨན་པ་
སྨྱོ།། ཞེས་གསུངས་སོ།། ཕྱི་མ་རྒྱབ་ཏུ་བཞག་ནས་འདི་ལ་གྲགས་པ་ ཅི་ ཐོབ།
ནོར་རྫས་ཅི་ཐོབ་བྱེད་པ་དེ་སྨྱོ་བ་ཡིན་ཏེ། ཚེ་འདི་ལས་ཕྱི་མ་རིང་བའི་ཕྱིར་རོ།།
སྨན་པ་གཅིག་བར་དུ་བཅུག་ པའི་དུས་སུ། རང་ལས་མཁས་པ་ཅིག་བྱུང་བ་
དེའི་འོག་ཏུ་མི་འཛུལ་བར། ཚུལ་འཆོས་དང་གྲགས་པ་བསྐྱེད། མཉམ་པོར་རེ་
ན་སྨྱོ་བ་ཡིན་ཏེ། མཁས་པས་ཞེ་ཁྲེལ་སྐྱེ་བའི་ཕྱིར་རོ།། སྨན་པ་མཉམ་པ་གཉིས་
བར་དུ་བཅུག་པ་དེ་ལ། ནད་པ་གསོ་བ་རང་གིས་སྤྱད་ནས༑ མཁས་ཁྱད་དང་
ནོར་ཁོ་ལ་འཆོར་བ་ཤེས་ན་སྨྱོ་བ་ཡིན། ཁོས་བྲིད་པའི་ཕྱིར་རོ།། འཆལ་སྤྱོད་
དོར་བ་གསུམ་ནི། ་ བསླུ་བྲིད་རྫུ་འཕྲུལ་བྱེད་ན་སྨན་པ་འཆལ། ཁས་བླངས་
དོན་ཐོག་མི་རྒྱུག་སྨན་པ་འཆལ།། ལེ་ལོ་ཆང་དབང་ཆེས་ན་སྨན་པ་འཚལ།
ཞེས་གསུངས་སོ།། བསླུ་བྲིད་ རྫུ་ འཕྲུལ་ ལ་ བརྟེན་ ནས་ མེད་ དུ་ འདོན་ པའི།
མིག་འབྱེད་པའམ། སྐྱོན་འདོན་པ་ལ་སོགས་བྱེད་ན་འཆལ་པ་ཡིན་ནོ།། རང་
ཕྱིས་མི་བྲིན་པའི་ཕྱིར་རོ།། ཁས་བླངས་པ་དེའི་དོན་ཐོག་ཏུ་མི་རྒྱུག་པའི་ཁ་མི་
རྟག་ན་འཆལ་བ་ཡིན་ནོ།། དེ་རང་ལ་བསྔགས་པར་མི་ལྟ་བའི་ཕྱིར་རོ།། ལེ་ལོ་
ཆང་དབང་གིས་ནད་པ་གཡེལ་ནས་ཕྱི་བཤོལ་སོང་ན་འཆལ་བ་ཡིན་ནོ།། ནད་
པ་ཤོར་ན། མི་ཡིས་འཕྱ་རོང་འགྱོད་པའི་ཕྱིར་རོ། ཐོ་ཅོ་དོར་བ་ནི་སློབ་ཤེས་
མེད་པའི་དྲེགས་པ་ཐོ་ཅོ་ཡིན།། མཉམ་གྲོགས་ཁྱད་གསོད་བྱེད་ཐོ་ཅོ་ཡིན།།
རང་ལ་མེད་པའི་ཡང་འཆོར་ཐོ་ཅོ་ཡིན།། ཞེས་གསུངས་ཏེ། རང་ལ་ཤེས་རྒྱུ་
མེད་པར་དྲེགས་པ་ཆེན་པོ་བྱེད་པ་ཐོ་ཅོ་ཡིན་ཏེ། བསོད་ནམས་འགགས་པའི་
ཕྱིར་རོ།། སྨན་པ་མཉམ་པ་ཁྱད་གསོད་བྱེད་ན་ཐོ་ཅོ་ཡིན། རང་སྲོག་སྐྱེལ་བའི་
ཕྱིར་རོ།། རང་ལ་ནོར་རྫས་མེད་པར་ཡང་མཐོ་ཆོ་དང་ཕྱི་འཆོར་བྱེད་ན་ཐོ་ཅོ་



༄༅།འབུམ་ནག
257
ཡིན། འཕྲང་ཁ་ལ་གཏོང་བའི་ཕྱིར་རོ།། དིག་སྤྱོད་གསུམ་དོར་བ་ནི། བྱས་ལ་
རངམདོ་མེད་ན་དིག་པ་ཡིན།། ནད་མ་ཁུ་ཕྲིག་མེད་ན་དིག་པ་ཡིན།། རོ་ལ་
སྨན་དཔྱད་བྱེད་ན་རིག་པ་ཡིན།། ཞེས་པ་སྟེ། ནད་ལ་དཀའ་ཐུབ་ཆེ་བར་བྱས་
ཏེ། རང་གི་འདོད་དོན་སྒྲུབ་མ་ཤེས་ན་དིག་པ་ཡིན་ཏེ། རང་དོན་འཆལ་བར་
འཆོར་བའི་ཕྱིར་རོ།། ནད་ངོས་འཛིན་པའི་གཉའ་གཅོག་དུས་སུ་འདི་ཡིན་ནམ།
འདིར་འགྲོའམ་སྙམ་པའི་ཁུ་ཕྲིག་མེད་པའི་ཕྱིར་གཅིག་ཏུ་ཞེས་ན་དིག་པ་ཡིན་ཏེ།
ནད་ཟོ་མི་ལོངས་ཤིང་འོག་འགྲིམ་པ་མི་ཚོར་བའི་ཕྱིར་རོ།། འཆི་གཏིང་གི་རོ་ལ་
སྨན་དཔྱད་བྱེད་པའི་རིག་པ་ཡིན་ཏེ། རོ་ལ་ཚབ་བྱེད་པའི་ཕྱིར་རོ།། ངན་སྤྱོད་
དོར་བ་གསུམ་ནི། མཉམ་གཉིས་གོང་དུ་ཤོར་ན་ངན་པ་ཡིན།། སྨན་དང་ཆ་
བྱད་གཡར་ན་སྨན་པ་ངན།། ནད་པ་དཔེ་ཡིས་འཆོས་ན་སྨན་པ་ངན།། ཞེས་པ་
སྟེ། སྨན་པ་མཉམ་པོ་གཅིག་ལ་གཅིག་གོང་དུ་ཤོར་ན་རང་ངན་པ་ཡིན་ཏེ།
རང་མགོ་སྡིག་པའི་ཕྱིར། སྨན་ རང་ལ་མེད་པར་གཞན་ལ་བསྐྱི་དགོས། ཆ་
བྱད་རང་ལ་མེད་པར་གཞན་ལ་གཡར་དགོས་ན་རང་ངན་པ་ནི། མི་ལ་རག་
ལུས་པའི་ཕྱིར་རོ།། ནད་པ་དཔེ་ལ་ལྟ་ཞིང་བཅོས་ན་རང་ངན་པ་ཡིན། ཁོང་དུ་
མ་ཆུད་པའི་ཕྱིར་རོ།། དེ་ལྟར་ན་སྤྱོད་ངན་ལྔ་གསུམ་བཅོ་ལྔ་པོ་དེ་དོར་ཞིང་མེད་
པར་བྱའོ། །
སྤྱད་པར་བྱ་བའི་སྤྱོད་པ་ནི། སྦྱིན་དང་ཚུལ་ཁྲིམས་བཟོད་པ་བརྩོན་
འགྲུས་སྤྱད།། ཅེས་པ་སྟེ། སྦྱིན་པའི་ཕ་རོལ་ཏུ་ཕྱིན་པ་ལ་སྤྱོད་ཅིང་། སྨན་ལ་
སེར་སྣ་མེད་པར་གཏོང་བ་ནི། ཟང་ཟིང་གི་སྦྱིན་པ་ཡིན། ངག་གིས་ནད་པའི་
སེམས་ གསོ་ ནི། ཆོས་ ཀྱི་ སྦྱིན་ པ་ ཡིན། གཅེས་ པའི་ སྲོག་སྟེར་ བས། མི་
འཇིགས་པ་སྐྱབས་ཀྱི་སྦྱིན་པ་ཡིན་ནོ།། གཡོ་སྒྱུ་ཚུལ་འཆོས་ཀྱི་དྲི་མས་མ་གོས་པ་
ནི། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡིན། ནད་པའི་ཁོང་ཁྲོ་ལ་མི་ཁྲོ་བར་
བཅོས་པ་ནི། བཟོད་པའི་ཕ་རོལ་ཏུ་ཕྱིན་པ་ཡིན། བརྟག་དཔྱད་བཅོས་ཀ་ལེ་
ལོ་མི་བྱེད་པ་ནི། བརྩོན་འགྲུས་ཀྱི་ཕ་རོལ་ཏུ་ཕྱིན་པ་ཡིན་ནོ།། ཕ་རོལ་ཏུ་ཕྱིན་



258
༄༅།འབུམ་ནག་འབུམ་ཆུང་།
པ་བཞི་ལ་སྤྱོད་པ་ཡིན། འོ་ན་སྨན་པ་ལ་བསམ་གཏན་དང་ཤེས་རབ་མེད་དམ་
སྙམ་ན། ཚད་མེད་པ་བཞི་སྒོམ་པས། བསམ་གཏན་ཐོབ་པར་བྱེད་པས་བསམ་
གཏན་ཡིན། ལྟ་བ་མཐའ་གསུམ་དང་བྲལ་བ་དེ་ཤེས་རབ་ལ་རག་ལུས་པས་
ཤེས་རབ་ཡིན་ནོ།། ཕ་རོལ་ཏུ་ཕྱིན་པ་དྲུག་ཀ་རྫོགས་པའོ།།
དྲུག་པ་སྨན་པའི་འབྲས་བུ་ལ་མདོར་རྒྱུས་གཉིས། མདོར་བསྟན་པ་ནི།
སྨན་པའི་འབྲས་བུ་གནས་སྐབས་མཐར་ཐུག་གཉིས། རྒྱས་པར་བཤད་ན།
གནས་སྐབས་ཀྱི་འབྲས་བུ་ལ་གཉིས། འབྲས་བུའི་ངོ་བོ་དང་དེ་སྒྲུབ་པའི་ཡན་
ལག་གོ།
འབྲས་བུའི་ངོ་བོ་ནི། གནས་སྐབས་འབྲས་བུ་ཚེ་འདིར་སྐྱིད་པ་དང་།
དབང་དང་ལོངས་སྤྱོད་དགའ་བདེ་ལྡན་པར་འགྱུར།། ཞེས་ པས། གནས་
སྐབས་ཀྱི་འབྲས་བུ་ཚེ་འདིར་སྐྱིད་པ་འབྱུང་སྟེ། རང་ལ་ནད་མི་འབྱུང་བར་
བྱས་ཏེ། ནད་མེད་པར་གནས་ལ། འཚོ་བ་ལོངས་སྤྱོད་ནད་པར་སྦྱོར་བ་ལ།
ནད་མེད་ཅིང་ལྟོ་གོས་འཛོམས་པ་ནི་སྐྱིད་ཅེས་བྱའོ།། སྙན་གྲགས་ཐོབ་ཙ་ན།
ཡུལ་ཁམས་དབང་དུ་འདུས་པ་སྟེ། རབ་རྟ་བས་ཉིན་ལམ་གྲུ་བཞིར་བསྐྱེལ་མ་
ཐུབ་པ་ལ་དབང་ཞེས་བྱའོ།། ཡང་ན་ནད་མི་འབྱུང་བ་ལ་ཐོབ་པའམ། ཚེ་ལ་
དབང་ཐོབ་པའོ།། ལོངས་སྤྱོད་ནི་གནས་ཕུན་སུམ་ཚོགས་པ་ལ་ལོངས་སྤྱོད་དུ་
ཡོད་པའོ། དེ་རྣམས་འགྲུབ་ཙ་ན། སྡུག་བསྔལ་དང་བྲལ་བའི་དགའ་བ་དང་།
བདེ་བར་གནས་བའི་འབྲས་བུའོ།།
དེ་ཉིད་སྒྲུབ་པར་བྱེད་པའི་ཡན་ལག་ནི། དེ་དག་སྒྲུབ་པར་བྱེད་པ་སྨན་
ཡིན་པས། དེ་ཡང་རང་གི་ཡོན་ཏན་མི་ལ་འཕྱར།། འཚེ་བའི་མི་ལའང་སྤུན་
བཞིན་བག་ཕབ་ལ། བརྟག་ཅིང་ཚོད་བླང་སྤྱོད་པ་བསྟན་ལ་བཅོས།། དེ་ཡིས་
བསོད་ནམས་གྲགས་པ་ཐོབ་པར་འགྱུར།། འདོད་པའི་ཟས་དང་ལོངས་སྤྱོད་
ཤུགས་ལས་འབྱུང་།། འདི་དུས་བག་དང་ལྡན་པས་བཙའ་བར་བྱ།། བྲིན་པའི་
དུས་སུ་ཟས་ནོར་གཤེར་ཞིང་བླངས།། འགྱུངས་ན་དྲིན་བྱས་བརྗེད་ནས་ལན་མི་



༄༅།འབུམ་ནག
259
ཁྱེར།། ཞེས་པ་སྟེ། འབྲས་བུ་སྒྲུབ་པར་བྱེད་པའི་ཐབས་ནི། གསོ་དཔྱད་ཀྱི་
སྨན་ཤེས་པ་ཡིན། སྨན་པ་ལ་སྙན་གྲགས་ཐོབ་པར་བྱེད་པའི་ཡན་ལག་ནི། མི་
ཆོས་མཁས་ པ་ ཡིན་ པས། དང་ པོ་ ཤེས་ནས་ མགོ་འཛུགས་ པར་ བྱེད་ པ་ ལ།
རང་གི་ཡོན་ཏན་མི་ལ་འཕྱར་དགོས་ཏེ། ཚིག་སྙན་རྣམས་བློ་ལ་ཆུད་ནས། མི་
མང་པོ་ཚོགས་ པ་དང་། མི་གཉིས་ཚོགས་པས་ཀྱང་ངས་འདི་ལྟ་བུ་ཤེས་སོ།།
ཞེས་ཚིག་སྙན་དང༌། སྟོང་ཐུན་གྱི་ཁ་བྱང་རྣམས་བཤད་དོ།། སློབ་དཔོན་གྱི་ཆེ་
བ་གདམས་ངག་གི་ཆེ་བ། ལག་ལེན་གྱི་ཆེ་བ་མང་པོ་བརྗོད་དོ།། རྣ་བར་བླུག་
ཅིང་བག་ཕེབས། དེར་མི་དེ་ཁོ་ལ་གཡའ་དག་ནས་ནད་པ་དེ་སྟོན་པར་འགྱུར་
རོ།། བྱུང་བ་དང་བཅོས་མི་བཅོས་བརྟག་ཅིང་ཚོད་བླང་བ་དང་། རང་གི་
དཀའ་སྡུག་བྱས་ལུགས་ལ་སོགས་པ་མང་དུ་བརྗོད་པས། དེས་ཤེས་ཡོད་པར་
འདུག་ཟེར་བའི་གྲགས་པ་འབྱུང་ངོ༌།། དེ་ཡུལ་ཕྱོགས་ན་ནད་པ་གང་འདུག་པ་
དེ་ལ་བརྩེ་བའི་མི་རྣམས་ཀྱི་རྣ་བར་སྤུར་ཏེ་ནད་དེ་ཇི་ལྟར་ན་དང་སྨན་པ་སུ་ཡོད་
དྲིས་ནས་ནད་དེ་འདི་སྐད་བྱ་བ་ཡིན། སྨན་པ་དེས་དེ་ལྟ་བུར་རང་བཅོས་ཤེས་
ཡོང་ལས་ཆེ། ངས་བཅོས་ན་ཚེགས་མེད་པར་ངའི་སློབ་དཔོན་དེ་ཀ་ལ་མཁས་
པ་ཡིན་པས། ངས་ཀྱང་ནད་རིགས་འདི་ལ་ལག་ལེན་མང་པོ་བྱས་ཞེས་རྣ་བར་
བླུག་པས། དེར་མི་དེས་ ཁོ་ ལ་ གཡའ་དག་ནས་ནད་པ་སྟོན་པར་འགྱུར་རོ།།
སྟོན་དུ་འབྱུང་བ་དང་། རང་ལ་བཅོས་མི་བཅོས་བརྟག་བླངས་ཏེ། མི་བཅོས་
པར་འདུག་ན་ངས་བཅོས་ན་ཚེགས་མེད་པར་འདུག་སྟེ། ཁོ་ལ་སྟོན་ན་སོས་
ཡོང་བར་མིན་ནམ་བྱས་པས། ཁོས་སོས་རུང་མི་སོས་རུང་། རང་མགོ་ཐོན་
ཡོང་། མཐུན་པར་འདུག་ན་ཁོ་དང་སྤྱོད་པ་བསྟུན་ལ་འགྲོགས་བདེ་བོར་བྱས་
ལ་བཅོས། དེ་ལྟ་བུ་གཅིག་སོས་གཉིས་སོས་ཙ་ན་སྙན་གྲགས་ཐོབ་པར་འགྱུར།
ནད་པ་མང་དུ་སོས་ཤིང་སྙན་གྲགས་ཐོབ་ཙ་ན། ཟས་ནོར་མི་འདོད་ཀྱང་རང་
ཤུགས་ཀྱིས་ཡོང་སྟེ། དང་པོ་མགོ་འདོན་དུས་དེར་ཧར་ཁམ་མི་སྐྱེད་པར་སེམས་
ཆུང་བར་བརྟེན་ནས་བག་དང་ལྡན་པར་བྱས། ཡོན་ཏན་འཚོ་ཤེས་པས་བཙའ་



260
༄༅།འབུམ་ནག་འབུམ་ཆུང་།
བར་བྱའོ།། སེམས་ཆུང་དྲགས་ན་ཡང་། སླར་ རང་གིས་ མགོ་ མི་ ཐོན་ པས།
འདི་ཡི་སྐབས་སུ་འདི་ལྟར་བྱས་ན་མཁས་ཁྱུད་ཅིག་ཡོང་བར་འདུག་སྙམ་དུ་ངེས་
པ་རྙེད་པའི་དུས་སུ། རང་གི་མགོ་འདོན་ཕྱོགས་ཤེས་པར་བྱས་ལ་འདོན་པའོ།།
གཏང་རག་བླང་དུས་ཀྱང་ནད་པ་དེ་ན་བ་སོས། དེ་དག་གི་བྱ་བ་དང་བྲལ་ནད་
མཇུག་མ་ཐོན་ཏེ། སྨན་པ་ད་རུང་དགོས་པའི་དུས་དེར། དྲིན་དུ་གཟོ་དུས་
ཡིན་པས་ནོར་རྫས་བཤར་ལ་བླངས་པའི་དུས་སོ།། དེ་ལས་འགྱངས་ན་སྔར་
དྲིན་བརྗེད་ནས་ཕྱིས་མི་དགོས་པས་དྲིན་ལན་མི་འཕྲལ་བར་འགྱུར་རོ།།
མཐར་ཐུག་འབྲས་བུ་ནི། མཐར་ཐུག་འབྲས་བུ་གཡོ་སྒྱུ་འདོད་པ་རྣམས།།
སྤང་ནས་ནད་པ་གསོ་བ་ལ་འཇུག་པ། བླ་མེད་སངས་རྒྱས་ས་ལ་བསྒྲོད་འགྱུར་
ཞེས།། འཚོ་མཛད་སྨན་པའི་རྒྱལ་པོས་བཤད་པ་ཡིན་ཞེས་པ་སྟེ། འབྲས་བུ་ནི་
མཐར་ཐུག་རྫོགས་པའི་སངས་རྒྱས་ཐོབ་པའོ།། དེ་བསྒྲུབ་པའི་ཐབས་ནི། གསོ་
བ་རིག་པའི་སྨན་ཡིན་ནོ།། དེས་སངས་རྒྱས་བསྒྲུབ་པའི་ཡན་ལག་ནི། ཆོས་ཀྱི་
སྐབས་སུ། མི་དགེ་བ་བཅུ་སྤོང་བར་བཤད་པ་དང་། ཚད་མེད་པ་བཞི་སྒོམ་པ་
དང་། ཕ་རོལ་ཏུ་ཕྱིན་པ་བཞི་ལ་སྤྱོད་པ་དང༌། གཡོ་སྒྱུ་དང་འདོད་པ་སྤངས་
ནས། སེམས་ཅན་གྱི་དོན་འབའ་ཞིག་ཏུ་དམིགས་ནས། ནད་པ་གསོ་བ་ནི།
དེའི་ལས་འཕྲོ། མི་དང་ལྷའི་སྨན་པ་ཁོ་ནར་སྐྱེ་སྟེ། ཚོགས་རྫོགས་སྒྲིབ་པ་སྦྱང་
བའི་དུས་སུ། སངས་རྒྱས་སྨན་བླ་འགྲུབ་པར་གསུངས་སོ། །
སྤྲུལ་བ་བསྡུ་བ་ནི། ཅེས་གསུངས་སོ་ནས། རིག་པའི་ཡེ་ཤེས་དེ་སྨན་
བླའི་དབུས་གཙུག་ཏུ་ཐིམ་པར་གྱུར་ཏོ།། དེ་ལྟར་བཤད་པ་ལ། རྩ་ བ་ བཞི།
ཡན་ལག་བཅུ་གཅིག གནས་བཅུ། ལེའུ་སུམ་ཅུ་རྩ་གཅིག་བཀའ་བསྩལ་ནས།
དང་པོ་ སངས་རྒྱས་སྐུ་ལས་སྤྲུལ་ཏེ། རྒྱུད་ གསུང་ནས་ཚར་བ་དང༌། སྐུའི་
གནས་སུ་ཐིམ་སྟེ། སངས་རྒྱས་སྨན་བླ་ཉིད་ལ་བསྡུས་པའོ།། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་
ངག་གི་རྒྱུད་ལས། གསོ་བ་པོ་སྨན་པའི་ལེའུ་སྟེ། སུམ་ཅུ་རྩ་གཅིག་པའོ། །



༄༅།འབུམ་ནག
261
ཅེས་པས་བསྟན་ཏེ། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་
ངག་གི་རྒྱུད་བསྟན་པ་ལས་འབུམ་ནག་བཀོད་པ་རྫོགས་སོ།། བདག་འདྲ་ཛྷཱ་ན་
དྷ་རེ་ཡིས།། གཞུང་དང་ས་བཅད་གཅིག་ཏུ་སྡེབས། གཡུ་ཐོག་མགོན་པོའི་
གསུང་སྒྲོན་ལ།། བརྟེན་ནས་བཤད་རྒྱུད་འབུམ་ནག་བཀོད། རིན་ཆེན་གསལ་
བའི་སྒྲོན་མེ་འདི།། བརྩམས་པའི་དགེ་བ་ལས་བྱུང་བ། གསོ་བྱེད་སྨན་པའི་བློ་
གསལ་ནས།། ཚིག་དོན་བཤད་པ་མཁས་གྱུར་ཏེ། རྐང་གཉིས་ནད་ལས་གྲོལ་
བར་ཤོག། བཀྲ་ཤིས་དཔལ་འབར་འཛམ་གླིང་རྒྱན་དུ་བྱོན།། དགེའོ།། མངྒ་
ལམ། བཀྲ་ཤིས་པར་གྱུར་ཅིག། །།



༄༅།།འགྲེལ་པ་འབུམ་ཆུང་གསལ་སྒྲོན་ནོར་བུའི་
འཕྲེང་མཛེས་ཞེས་བྱ་བ་བཞུགས་སོ།། །
སུམ་སྟོན་ཡེ་ཤེས་གཟུངས།



262
དང་པོ། སྡོམ་ཚིག་བསྟན་པ།
བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད་བཞི་ལས་
བཤད་པའི་རྒྱུད་གསལ་བར་ སྟོན་ པའི་རྣམ་འགྲེལ། འབུམ་ཆུང་གསལ་སྒྲོན་
ནོར་བུའི་འཕྲེང་མཛེས་ཞེས་བྱ་བ། བཅོམ་ལྡན་འདས་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྨན་གྱི་བླ་བཻཌཱུརྱ་འོད་ཀྱི་
རྒྱལ་པོ་ལ་ཕྱག་འཚལ་ལོ། འདོད་ཁྲོ་གཏི་མུག་ལ་སོགས་ནད།། རྒྱུན་ཏུ་འབྲེལ་
བས་ལུས་ཀུན་ཁྱབ། རྒྱུ་དང་འབྲས་བུའི་དུག་སེལ་བའི། དང་པོའི་སྨན་པ་ལ་
ཕྱག་འཚལ།། དེ་གསུང་དྲི་མ་མེད་པའི་ཆོས།། ཡིད་བཞིན་ནོར་འདྲའི་བང་
མཛོད་ཡང་།། སྙིགས་དུས་བློ་གྲོས་དམན་རྣམས་ཀྱིས།། ཇི་བཞིན་ལག་ཏུ་ལེན་
པ་དཀའ། དེས་ན་ཀུན་གྱིས་བདེ་བླག་ཏུ།། རྟོགས་པར་བྱ་ཕྱིར་སྡེབས་སྦྱོར་
སྤངས།། ཉུང་ངུའི་ ཚིག་ གིས་ དོན་ སྟོན་ པ། ཅི་ནུས་ ཙམ་ ཞིག་ འགྲེལ་ པར་
བརྩམས།། དེ་ལ་རྒྱུད་འདི་སྟོན་པར་བྱེད་པ་ལ་གསུམ། ཀླད་གཞུང་མཇུག་གི་
དོན་ནོ།། དང་པོ་ནི། རྒྱ་གར་སྐད་དུ། ཞེས་པ་ནས། ཕྱག་འཚལ་ལོ།། ཞེས་
པའི་བར་རྒྱས་པར་བཤད་པ་ནི། ཁོག་དབུག་དང་ཊཱིཀྐར་ཤེས་པར་བྱས་ནས།
གཞུང་ལ་གླེང་གཞི་གླེང་སླང་[སློངརྒྱུད་དོན་གསུམ་ལས། འདིར་རྒྱུད་དོན་དུ་
ངོས་བཟུང༌། དེ་ལ་བཞི། རྩ་རྒྱུད། བཤད་རྒྱུད། མན་ངག་རྒྱུད། རྒྱུད་ཕྱི་
མའི་དོན་བསྟན་ པ་ དང་ བཞི་ལས། འདིར་ བཤད་རྒྱུད་དོ།། འདི་ལ་ཡང་།
ཞུས་ལན་མདོར་བསྟན་དང༌། ཞུས་ལན་རྒྱས་བཤད་དོ། དེ་ལ་དང་པོ་མདོར་
བསྟན་ནི་ལེའུ་ཐོག་མ་འདིས་སྟོན་ཏེ། འདི་ལ་བཞི། བཤད་རྒྱུད་འཆད་པའི་
སྟོན་པ་ཇི་ལྟར་སྤྲུལ་པའི་ཚུལ་དང་། འཁོར་གྱིས་ཞུས་པའི་ཚུལ་དང༌། ལེའུའི་
གཞུང་དང་། ལེའུའི་མཚན་ནོ།། དེ་ཡང་དང་པོ་ནི། དེ་ནས་སྟོན་པ་ཞེས་པ་



༄༅།འབུམ་ཆུང་།
263
ནས། བར་སྣང་ལ་ཞེས་པས་སྟོན་ནོ།། དེ་ཡང་དང་པོ་སངས་རྒྱས་སྨན་བླ་དེས་
རྩ་རྒྱུད་འཆད་པའི་དུས་ན། ནད་ཐམས་ཅད་ཞི་བར་བྱེད་པ་སྨན་གྱི་རྒྱལ་པོ་
ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཡོད་པ་ལས། དེར་རྩ་རྒྱུད་
བཤད་ཟིན་ནས་ཏིང་ངེ་འཛིན་དེ་ལས་བཞེངས་པའོ།། དེ་ནས་བཤད་རྒྱུད་སྟོན་
པའི་ཕྱིར། སྨྲ་བའི་སེང་གེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་པ་
སྟེ། ཅིའི་ཕྱིར་ན། བཤད་རྒྱུད་འཆད་པ་ལ་ཞུམ་པ་མེད་ཅིང༌། རིག་པའི་
གནས་གཞན་ཟིལ་གྱིས་གནོན་པས་ན་སྨྲ་བའི་སེང་གེ་ཞེས་བྱའོ།། དེ་ལས་སྤྲུལ་
བ་བྱུང་ བའི་རྟགས་སུ་དབུའི་གཙུག་ནས་འོད་ཟེར་འཕྲོས་པས་ཕྱོགས་བཅུའི་
འགྲོ་བ་ སེམས་ ཅན་གྱི་ཉེས་པའི་སྐྱོན་སྲོག་གཅོད་པ། མ་བྱིན་ལེན་པ། མི་
ཚངས་པར་སྤྱོད་པ་ལ་སོགས་པའི་ཉེས་སྐྱོན་བསལ། དུག་གསུམ་ལས་བྱུང་བ་
རླུང་མཁྲིས་བད་ཀན་གྱི་ནད་ཞི་བར་བྱས་ཏེ། འགྲོ་དོན་རྫོགས་ནས་སླར་དབུའི་
གཙུག་ཏུ་འདུས་པ་ལས། བཤད་རྒྱུད་འཆད་པའི་དོན་དུ་སྤྲུལ་པ་ནི་རིག་པའི་
ཡེ་ཤེས་ སོ། དེ་ ཡང་ མེད་ བཞིན་ དུ་ རྒྱུན་ ཏུ་ བྱུང་ བས་ན་སྤྲུལ་པ་ཞེས་བྱའོ།།
བཤད་རྒྱུད་སྟོན་པས་ན་སྟོན་པ། རང་ཉེས་སྐྱོན་བྲལ་བས་དྲང་པོར་བཞུགས་
ནས། གཞན་གྱི་ཉེས་སྐྱོན་དྲང་པོར་སྲོང་བས་ན་དྲང་སྲོང་ཞེས་བྱའོ། བད་
གདོན་རིག་ ཅིང་ ཐམས་ ཅད་ མཁྱེན་པའི་ཡེ་ཤེས་ཀྱིས་གཞན་དོན་ རིག་ པའི་
མངོན་པར་ཤེས་པའི་ཡེ་ཤེས་དང་བཅས་པ་མངའ་བས། དེའི་ཕྱིར་རིག་པའི་ཡེ་
ཤེས་ཞེས་བྱའོ། སྐུ་ནི་ཀུན་ལ་གསལ་ཞིང་སྤྲུལ་པ་ལས་གྲུབ་པས་གཞན་དོན་
ནུས་ལ་མཚན་དཔེས་སྤྲས་པ་ཞིག་སྟེ། དེ་ལས་རྣམ་པར་སྤྲུལ་པས་བཤད་རྒྱུད་
འདི་ཡང༌། རིག་པའི་གནས་དང་གསོ་དཔྱད་གཞན་ཟིལ་གྱིས་གནོན་པར་བྱེད་
པས་ན༑ དེ་སྟོན་པའི་ཕྱིར་སངས་རྒྱས་སྨན་བླའི་སྐུ་ལས་སྤྲུལ་ཏེ། མདུན་གྱི་
བར་སྣང་ ལ་ བཞུགས་ སྐད་ དོ།། འཁོར་ གྱིས་ གུས་ པས་ བཏུད་ པའི་ ཚུལ་ནི།
གསུམ་ལས་སྤྲུལ་པའི་ཞེས་པ་ནས། འདི་སྐད་ཅེས་ཞུས་སོ་ཞེས་པའི་བར་འདིས་
སྟོན་ཏེ། དེ་ཡང་རྩ་རྒྱུད་འཆད་པའི་སྐབས་སུ་བྱུང་བའི་སངས་རྒྱས་སྨན་བླའི་



264
༄༅འབུམ་ནག་འབུམ་ཆུང་།
གསུང་ལས་སྤྲུལ་བའི་དྲང་སྲོང་ཡིད་ལས་སྐྱེས་ཞེས་བྱ་བ་དེས། སྟོན་པ་རིག་
པའི་ཡེ་ཤེས་ལ་ཕྱག་དང་བསྐོར་བ་བྱས་ནས་མདུན་དུ་འདུག་སྟེ། བཤད་རྒྱུད་
ཞུ་བའི་ ཕྱིར་ གུས་ པས་བཏུད་ པའོ།། དེ་ ཡང་ རིའི་ ཕྱིར་ གསུང་ ལས་ སྤྲུལ་ན།།
སྟོན་པས་འཆད་ཚད་ནི་གསུང་གིས་འཆད་ལ། མ་ཞུས་ན་འཆད་པར་མི་འགྱུར་
ཞིང་། ཞུས་པ་ལ་ལན་འདེབས་པ་གསུང་ཡིན་པས། བཤད་པ་ཐམས་ཅད་ཀྱི་
རྩ་བ་ཞུ་བ་པོ་ལ་རག་ལུས་པའི་ཕྱིར་གསུང་ལས་སྤྲུལ་པའོ།། དེའི་ཕྱིར་རྒྱུད་བཞི་
གའི་ཞུ་བ་པོ་གཅིག་པའོ།། ཅིའི་ཕྱིར་ཡིད་ལས་སྐྱེས་ཤེ་ན། ཡིད་ནི་རྟོག་པ་ཡིན་
ལ། རྟོག་པ་ནི་སྒྲ་དོན་འཛིན་པ་ཡིན་པས་རྟོག་པ་དང་མ་བྲལ་བའི་ཚུལ་གྱིས་ཞུ་
བ་པོ་བྱེད་པའོ། ཅིའི་ཕྱིར་ན། རྟོག་པ་དང་བྲལ་བ་ལ་ཞུ་མི་དགོས་པའི་ཕྱིར་
གཉིས་པ་ལེའུའི་གཞུང་ལ་གཉིས། ཞུས་པ་དང་ལན་ནོ།། དང་པོ་བསླབ་
པར་ཞུས་པ་ནི། ཀྱེ་སྟོན་པ་ཞེས་པ་ནས། དེ་སྐད་ཅེས་ཞུས་སོ་ཞེས་པ་ཤོ་ལོ་ཀ་
གཅིག་གིས་སྟོན་ཏེ། དང་པོ་གླེང་བསླང་ [ སློང ] བའི་ སྐབས་ སུ་ རྒྱུད་བཞི་ལ་
བསླབ་པར་བྱའོ་ཞེས་གསུངས་པ་ལས། འདིར་རྩ་རྒྱུད་ལ་བསླབས་ཚར་ནས་
བཤད་རྒྱུད་ལ་ཇི་ལྟར་བསླབ་པར་ཞུས་པའོ།། གཉིས་པ་དེའི་ལན་གདབ་པ་ལ་
ལྔའི། དང་པོ་བཤད་རྒྱུད་ལ་བསླབ་པར་གདམས་པ་ནི། སྐུ་ལས་ སྤྲུལ་བའི་
ཞེས་པ་ནས། བསླབ་པ་ནི་ཞེས་པའི་བར་ཚིག་གསུམ་གྱི་དོན་ནི། ཞུ་བ་པོ་ལ་
བོས་ནས་རྒྱུད་བཞི་ཡོད་པ་ལས། བཤད་རྒྱུད་ལ་བསླབ་པར་འདོད་ན་འདི་ལྟར་
ཤེས་པར་བྱའོ་ཞེས་གདམས་པའོ།། གཉིས་པ་སློབ་པའི་དགོས་འབྲེལ་ནི། འགྲོ་
དྲུག་གཙོ་བོ་ཞེས་པ་ནས། བསྒྲུབ་པའི་ ཕྱིར་ཞེས་པ་ཚིག་ གསུམ་གྱི་དོན་ནི།
གང་ལ་དགོས། གང་དགོས། དགོས་པ་ཅི་ཡོད་ཅེ་ན། ཡུལ་གང་ལ་དགོས་ན་
མི་ལུས་ཐོབ་པ་རྣམས་ལ་དགོས་པའོ།། དེ་ཡང་འགྲོ་བ་རིགས་དྲུག་ཡོད་པ་ལས་
ཁྱད་པར་མི་ལུས་རང་ལ་དགོས་པ་ཅི་ཡིན་སྙམ་ན། འགྲོ་བ་རིགས་དྲུག་གི་གཙོ་
བོར་གྱུར་པ་མི་ལུས་ཡིན་ཏེ། ངན་སོང་གསུམ་དང་ལྷ་མིན་ལ་ཆོས་ནོར་བདེ་བ་



༄༅།འབུམ་ཆུང་།
265
244
བསྒྲུབ་ཏུ་མེད་ལ། མི་དང་ལྷ་ལ་བདེ་བ་བསྒྲུབ་ཏུ་ཡོད་དེ། ལྷ་ལ་ཡང་ལོངས་
སྤྱོད་ལ་ཆགས་ནས་ཆོས་མི་དྲན་པ་དང་མར་ལྷུང་[ལྟུང ]བ་ཡོད་པས་སོ།། ཡང་
མི་ལུས་ནས་ལྷ་ལུས་ཐོབ་པར་ཡང་བྱར་ཡོད་ལ། ཁྱད་པར་སངས་རྒྱས་བྱང་
ཆུབ་སེམས་དཔའ་བསྒྲུབ་ཏུ་ཡོད་པས་རིགས་དྲུག་གིས་གཙོ་བོ་མི་ལུས་ཡིན་ནོ།།
མི་ལུས་འདི་ཡང་རླུང་མཁྲིས་བད་ཀན་གསུམ་ལས་བསྐྱེད་པའི་ཕྱིར། རྣམ་པར་
མ་གྱུར་ པས་ ལུས་ གནས་ ལ། རྣམ་ པར་ གྱུར་ པས་ ལུས་ འཇིག་ པ་ ཡིན་ ནོ།།
གཉིས་པ་ཐབས་གང་དགོས་ན། མི་ན་བ་རྣམས་ལ་ནད་མེད་ཐ་མལ་དུ་གནས་
པོ་དགོས་ལ། ནད་པ་རྣམས་ལ་ན་བ་དེ་གསོ་དགོས། མི་ན་བར་གནས་ཤིང་ན་
བ་བསོས་པ་ལ་དགོས་པ་ཅི་ཡོད་ན། ཚེ་རིང་བར་ཐུབ་པའི་དགོས་པ་ཡོད། ཚེ་
རིང་བར་ཐུབ་པ་ལ་དགོས་པ་ཅི་ཡོད་ན། ཚེ་རིང་ན་ཆོས་དང་ནོར་དང་བདེ་བ་
བསྒྲུབ་པའི་ལོང་ཡོད་ལ། ཚེ་ཐུང་ན་བསྒྲུབ་ལོང་མི་འོང་བས་ཚེ་རིང་བར་ཐུབ་
པར་བྱ་དགོས་ཏེ། ཚེ་ཞེས་བྱ་བ་ནི་སྲོག་ལ་བྱ་ལ། སྲོག་ཅེས་བྱ་བ་ནི་ལུས་
སེམས་འབྲེལ་བའི་དབུགས་གནས་ལ་བྱ་སྟེ། ལུས་སེམས་གཉིས་དང་པོ་འདུས་
པའི་ཕྱིར། མཐའ་མ་འབྲལ་བས་ན་སྐད་ཅིག་མས་གནོད་དེ། ལོ་ཟླ་ཞག་དང་
ཟ་མ་བགྲངས་པས་རིམ་བཞིན་འཇིག་པ་ལ་ཇེ་ཉེར་འགྲོ་ཞིང༌། སྐད་ཅིག་ཀྱང་
མི་གནས་པར་ཆུ་བོའི་རྒྱུན་བཞིན་འགྲོ་བས་ན་བ་དང་འཆི་བ་འོང་བའི་ཕྱིར་ཚེ་
རིང་བར་བྱ་དགོས་པའོ།། ཚེ་དེ་རིང་ཙ་ན་ ངན་ སོང་གསུམ་མམ། མི་ཁོམ་
གནས་བརྒྱུད་དམ། འཁོར་བར་ལྷུང་བ་ལས་འཇིགས་པའམ། གྲོལ་བར་བྱེད་
པའི་ཆོས་དང་འདོད་ཡོན་ལ་སྤྱོད་པའི་ནོར་བསྒྲུབ་ཏུ་ཡོད་དོ།། ཆོས་དང་ནོར་
འཛོམ་ཙ་ན་འདི་དང་ཕྱི་མའི་བདེ་བ་འབྱུང་བས་དགོས་པ་ཤིན་ཏུ་ཆེ་ཞེས་བྱའོ།།
འོ་ན་ཆོས་དང་ནོར་མེད་པའི་མི་ལུས་ལ་ཅི་དགོས་སྙམ་ན། ཆ་གཅིག་ནས་མི་
ལུས་ཀྱི་ཆོས་བསྒྲུབ་པ་ཙམ་ལ་གཙོ་བོར་སྨོས་པ་ཡིན་ལ། ཆ་གཅིག་ནས་མི་ལུས་
ཐོབ་པ་ནི་གྱང་ལ་སྲན་མ་གཏོར་བ་མི་ཆགས་པ་བས་ཀྱང་མི་ལུས་ཐོབ་དཀའ་
བས། མི་ལུས་ཚད་མ་ཐོབ་ཀྱི་རྟིང་ལ་བར་ཆོད་དུ་མ་སོང་བར་བསྲུང་དགོས་ཏེ།



266
༄༅འབུམ་ནག་འབུམ་ཆུང་།
མཐའ་མ་ལ་ཡང་འཆི་ཁར་ཆོས་དྲན་པའི་དགོས་པ་ཡོད་དོ།། གསུམ་པ་རྩ་བ་
བཞི་མདོར་བསྟན་པ་ནི། གསོ་བ་རིག་པའི་ཞེས་པ་ནས། བཞི་རུ་བཤད་ཅེས་
པའི་བར་ཚིག་གསུམ་གྱིས་སྟོན་ཏེ། གསོ་བ་རིག་པའི་དོན་ཐམས་ཅད་ཧྲིལ་གྱིས་
དྲིལ་ན། གསོ་བར་བྱ་བའི་ཡུལ་དང་གཅིག གསོ་བར་བྱེད་པའི་གཉེན་པོ་དང་
གཉིས། ཇི་ལྟར་གསོ་བའི་ཐབས་དང་གསུམ། གསོ་བ་པོ་སྨན་པ་དང་བཞིར་
འདུས་པ་ཡིན་ནོ།། དེ་ལ། ལ་ལ་དག་ན་རེ། གསོ་བྱ། གསོ་བྱེད། གསོ་བ་པོ་
གསུམ་དུ་འདུས་སོ་ཞེས་ཟེར་ཏེ། དེར་མ་འདུས་པའི་རྒྱུ་མཚན་ནི། དཔེར་ན་
གསོ་ཡུལ་དེ་ཞིང་ལྟ་བུ། གཉེན་པོ་དེ་ཆུ་ལྟ་བུ། གསོ་ཐབས་ནི་ཆུ་འདྲེན་པ་ལྟ་
བུ། གསོ་པ་པོ་ལས་མི་ལྟ་བུ་སྟེ། དེ་བཞི་པོ་གང་མ་ཚང་ཡང་མི་འགྲུབ་ སྟེ།
དང་པོ་གསོ་ཡུལ་མེད་ན་གཉེན་པོ་ལ་དགོས་པ་མེད་དོ།། གཉེན་པོ་མེད་ན་ཡུལ་
ཡོད་ཀྱང་ ཐབས་ཀྱིས་རྡུགས། ཡུལ་དང་ གཉེན་ པོ་ གཉིས་ ཀ་ ཡོད་ཀྱང༌ གསོ་
ཐབས་མ་ཤེས་ན་ནད་ཐོག་ཏུ་མི་འབབ། དེ་གསུམ་ག་ཚང་ཡང་གང་ཟག་སྨན་
པ་མེད་ན་ཕན་ཚུན་མཐུན་སྟེབས་བྱེད་མི་ཤེས་སོ།། གཞན་ཡང་གསོ་བྱའི་ཡུལ་
དེ་མི་ལུས་ཡིན་ལ། གསོ་བྱེད་གཉེན་པོ་སྨན་དཔྱད་ཟས་སྤྱོད་ཡིན་ པ་དང་།
གསོ་ཐབས་ནི་སྨན་གཞུང་གི་ཡི་གེ་ཡིན་ཞིང་། གསོ་བ་པོ་གང་ཟག་སྨན་པ་ཡིན་
པས་དེ་བཞི་ངོ་བོ་ཐ་དད་དུ་འདུག་པས་ཡང་ གསུམ་ དུ་བསྡུར་མི་བཏུབ་སྟེ།
ངེས་པར་བཞི་ལྡན་དུ་དགོས་ལ། རྒྱུད་འདིར་ཡང་གསོ་བའི་ཡུལ། གསོ་བྱེད་
གཉེན་པོ། ཇི་ལྟར་གསོ་བའི་ཐབས། གསོ་བ་པོ་སྨན་པ། བཞི་པོ་རེ་རེ་ལའང་
དེའི་ཆོས་ཚང་བར་བསྟན་པའོ། བཞི་པ་ཡན་ལག་བཅུ་གཅིགུ་རྒྱས་པར་བཤད་
པ་ནི། དང་པོ་གསོ་བར་བྱ་བའི་ཞེས་པ་ནས། གསོ་བ་པོ་ཞེས་པའི་བར་ཤོ་ལོ་
ཀ་གསུམ་གྱི་དོན་ནི། དང་པོ་གསོ་བར་བྱ་བའི་ཡུལ་ལ་གཉིས། གང་གི་དོན་དུ་
གསོ་བ་ལུས་ཀྱི་མཚན་ཉིད་བསྟན་པ་དང་། གང་གསོ་བར་བྱེད་པའི་ནད་ཀྱི་
མཚན་ཉིད་བསྟན་པའོ། དེ་ལ་གང་གི་དོན་དུ་གསོ་ན། ལུས་དེའི་དོན་དུ་གསོ་
བ་སྟེ། ལུས་དེ་མི་ན་བར་གནས་ཤིང༌། ན་བ་གསོས་ནས་ཚེ་རིང་དུ་གནས་པར་



༄༅།འབུམ་ཆུང་།
267
iz
ir
ir
བྱས་ན་ཆོས་ནོར་བདེ་བ་བསྒྲུབ་ལ། དེའི་དོན་དུ་གསོ་བ་དེ་ཡིན་པས། ལུས་ཀྱི་
མཚན་ཉིད་ཤེས་དགོས། གང་ གསོ་ན། ནད་རླུང་མཁྲིས་བད་ ཀན་གསུམ་
འཕེལ་ཟད་དུ་གྱུར་པ་གསོ་བ་ཡིན་པས་ནད་ཀྱི་མཚན་ཉིད་ཤེས་དགོས་པ་ཡིན་
ནོ།། ནད་དེ་གསོ་བར་བྱེད་པའི་གཉེན་པོ་ལ་བཞི། སྤྱོད་ལམ་དང་། ཟས་
དང༌། སྨན་དང་། དཔྱད་དོ། དེ་ཡང་དང་པོ་སྤྱོད་ལམ་གྱིས་བཅོས། དེས་
མ་བསོས་ན་དེའི་སྟེང་དུ་ཟས་ཀྱིས་བཅོས། དེས་མ་བསོས་ན་དེའི་སྟེང་དུ་སྨན་
གྱིས་བཅོས། དེས་ཀྱང་མ་བསོས་ན་དེ་སྟེང་དུ་དཔྱད་ཀྱིས་འཆོས་དགོས་པས་གོ་
རིམ་ངེས་པའོ།། ནད་དེ་གཉེན་པོས་ཇི་ལྟར་གསོ་བའི་ཐབས་ལ་གཉིས། རྣམ་
པར་མ་གྱུར་བའི་ལུས་ཐ་མལ་དུ་གནས་པ་དེ་ནད་མེད་པར་གནས་པར་བྱ་བ་
དང༌། ཚེ་ཐད་པ་དེ་རིང་དུ་འཚོ་བར་བྱ་བའི་ཕྱིར་དུ་གསོ་ལ། རྣམ་པར་གྱུར་
པའི་ལུས་ན་བ་དེ་བསལ་བར་བྱ་བའི་ཕྱིར་གསོ་བའོ།། ན་བ་གསོ་བར་བྱ་བ་དེ་
ལ་གསུམ། དང་པོ་ནད་ངོས་གཟུང་བ་ལ་བརྟག་ པའི་ ཐབས་དང་། རྟོགས་
ནས་ཇི་ལྟར་གསོ་བའི་ཚུལ་དང༌། གང་གིས་གསོ་བའི་གསོ་ཐབས་དངོས་བསྟན་
པའོ༎ དེ་ལྟར་གསོ་བར་བྱེད་པའི་གསོ་བ་པོ་སྨན་པ་ནི་མཐའ་མར་སྟོན་ནོ།།
ལྔ་པ་གྲངས་ཀྱི་མཇུག་བསྡུ་བ་ནི། རྩ་བ་བཞི་ལས་ཡན་ལག་བཅུ་གཅིག་སྟེ།།
འདི་དག་བཤད་པའི་རྒྱུད་ཀྱི་སྡོམས་ཚིག་ཡིན། ཞེས་པ་འདིས་སྟོན་པ་སྟེ། དེ་
ཡང་དང་པོ་གསོ་ཡུལ་ལ། ལུས་དང་ནད་གཉིས། གསོ་བྱེད་ལ་ཟས་སྤྱོད་སྨན་
དཔྱད་བཞི། གསོ་ཐབས་ལ་མི་ན་བར་གནས་པར་བྱ་བ་དང་། ན་བ་གསོ་བར་
བྱ་བ་གཉིས། ན་བ་གསོ་བ་ལ་བརྟག་པ་གསོ་ཚུལ་གསོ་ཐབས་གསུམ། གསོ་བ་
པོ་སྨན་པ་དང་བཅུ་གཅིག་པོ་དེ་བཤད་པའི་རྒྱུད་ཀྱི་སྡོམས་ཚིག་ ཏུ་གསུངས་
པའོ།། དེ་ ཡང་ གླེང་བསླང་གི་ སྐབས་ སུ་ གནས་ བཅུ་ གཅིག་ ལ་ བསླབ་ པར་
གསུངས་པ་ལས། ་ རྩ་བ་མདོ་གནས་རྩ་རྒྱུད་ཡིན་པས་གོང་དུ་བཤད་ཟིན་ནས།
འདིར་བཤད་རྒྱུད་ཀྱི་ཡན་ལག་བཅུ་གཉིས་[གཅིག ]ལ་ གནས་བཅུས་སྟོན་ཏེ།
གང་གི་དོན་དུ་གསོ་བ་ལུས་ལ་གྲུབ་པ་ལུས་ཀྱི་གནས་སྟོན། གང་གསོ་བ་ནད་ལ་



268
༄༅fའབུམ་ནག་འབུམ་ཆུང་།
འཕེལ་འགྲིབ་ནད་གནས་སྟོན། གཉེན་པོ་སྤྱོད་ལམ་ཟས་སྨན་དཔྱད་བཞི་ལ།
བྱ་བ་སྤྱོད་ལམ་གྱི་གནས། འཚོ་བ་ཟས་ཀྱི་གནས། སྦྱོར་བ་སྨན་གྱི་གནས། ཆ་
བྱུད་དཔྱད་ཀྱི་གནས་དང་བཞིས་སྟོན། ནད་མེད་པར་གནས་པ་ལ་ནད་མེད་ཐ་
མལ་གྱི་གནས་སྟོན། ན་བ་གསོ་བ་ལ་གསུམ་ཡོད་པ་ལས། ནད་ངོས་འཛིན་པ་
ལ་ངོས་འཛིན་རྟགས་ཀྱི་གནས་སྟོན། གསོ་ཚུལ་དང་གསོ་ཐབས་གཅིག་ཏུ་དྲིལ་
བ་ལ་གསོ་བྱེད་ཐབས་ཀྱི་གནས་སྟོན། གསོ་བ་པོ་སྨན་པ་ལ་བྱ་བྱེད་སྨན་པའི་
གནས་སྟོན་ནོ།། དེ་ལ་ཡང་ལུས་ལ་ལེའུ་དྲུག ནད་ལ་ལེའུ་ལྔ། སྤྱོད་ལམ་
ཟས། སྨན་རྣམས་ལ་ལེའུ་གསུམ་གསུམ་དཔྱད་དང་ནད་མེད་ལ་ལེའུ་རེ་རེ།
བརྟག་པ་ལ་ལེའུ་གསུམ། གསོ་ཚུལ་ལ་ལེའུ་གཉིས། གསོ་ཐབས་ལ་ལེའུ་གཉིས་
ཏེ་སུམ་ཅུ། སྡོམས་ཚིག་ལ་ལེའུ་གཅིག་སྟེ། སྤྱིར་བཤད་རྒྱུད་ལ་ལེའུ་སོ་གཅིག་
གིས་སྟོན་ནོ།། ལེའུའི་མཚན་ནི། བདུད་རྩི་སྙིང་པོ་ཞེས་པ་ནས། ལེའུ་དང་
པོའོ་ཞེས་པས་སྟོན་ནོ།།
གཉིས་པ། གྲུབ་པ་ལུས་ཀྱི་གནས་བསྟན་པ།
ཞུ་ལན་རྒྱས་པར་བཤད་པ་ནི། གནས་བཅུས་སྟོན་པ་ལས། ལེའུ་གཉིས་
པ་གྲུབ་པ་ལུས་ཀྱི་གནས་ལ་བསླབ་པར་ཞུས་པ་དང༌། ལན་ལས དང་པོ་ནི།
དྲང་སྲོང་ཡིད་ལས་སྐྱེས་ཀྱིས་དྲང་སྲོང་རིག་པའི་ཡེ་ཤེས་ལ་འདི་སྐད་ཅེས་ཞུས་
སོ།། ཞེས་པ་ལ་སོགས་པས་སྟོན་ཏེ། གནས་བཅུ་གཅིག་ལ་བསླབ་པར་བྱའོ་
ཞེས་གསུངས་པ་ལས། གནས་དང་པོ་རྩ་རྒྱུད་ཡིན་པ་གོང་དུ་སོང་ཚར་ནས་
གནས་གཉིས་པ་གྲུབ་པ་ལུས་ཀྱི་གནས་ལ་ཇི་ལྟར་དུ་བསླབ་ཅེས་ཞུས་སོ།། བཞི་
པ་ལན་བསྟན་པ་ལ་མདོར་རྒྱུས་གཉིས་ལས། དང་པོ་ནི། ཀྱེ་དྲང་སྲོང་ཆེན་པོ་
ཡིད་ལས་སྐྱེས། གྲུབ་པ་ལུས་གནས་བསྟན་པ་འདི་ལྟ་སྟེ།། ཆགས་ཚུལ་འདྲ་
དཔེ་གནས་ལུགས་མཚན་ཉིད་དང་།། དབྱེ་བ་ལས་དང་འཇིག་ལྟས་བདུན་དུ་



༄༅ཎའབུམ་ཆུང་།
269
ir
in
བཤད།། ཅེས་པས་སྟོན། རྒྱས་པར་བཤད་པ་ལ་ལེའུ་གཉིས་པ་ཆགས་ཚུལ་
བསྟན་པ་དང་གཅིག འདྲ་དཔེ་བསྟན་པ་དང་གཉིས་ནི་མཆན་ལྟར་རོ།།
ལེའུ་བཞི་ པ་ གནས་ ལུགས་ བསྟན་ པ་ ལས་ བཞི་ སྟེ། ལྡང་ ཚད་ དང༌།
འབྲེལ་བ་རྩེ། གཉན་པ་གནད། རྒྱུ་ལམ་བུ་གའོ།། དེའི་སྐབས་ཀྱི་འབྲེལ་བ་
རྩའི་གནས་ལུགས་ཀྱི་ལྷན་ཐབས་ལ། མདོར་བསྟན་ནི། འབྲེལ་བ་རྩའི་གནས་
ལུགས་བསྟན་པ་ནི། ཆགས་སྲིད་འབྲེལ་བ་ཚེ་ཡི་རྩ་དང་བཞི།། ཞེས་པས་སྟོན་
ཏེ། ཆགས་པའི་རྩ་དང་། སྲིད་པའི་རྩྭ་དང་། འབྲེལ་པའི་རྩ་དང་། ཚེའི་རྩ་
བཞིའོ། དེ་ལ་ཆགས་པའི་རྩ་ནི་ལྟེ་བ་ལས་གསུམ་གྱིས།། ཞེས་པ་ནས། དེ་
ལས་རླུང་བསྐྱེད་སྨད་ན་གནས་པ་ཡིན། ཞེས་པའི་བར་ཤོ་ལོ་ཀ་ཕྱེད་དང་
གསུམ་གྱི་དོན་ནི། དང་པོ་ལུས་ཆགས་པའི་དུས་ན་ལྟེ་བ་ནས་སྲོག་རྩ་བསྐྱེད་དེ།
དེའི་རྩ་སྟོད་མགོ་ལ་ཟུག་ནས་ཀླད་པ་ཆགས། ཀླད་པ་ལ་ཉོན་མོངས་པ་གཏི་
མུག་གནས། གཏི་མུག་ལས་ བད་ཀན་བསྐྱེད་པའི་ཕྱིར་སྟོད་ན་གནས་པར་
བཤད་དོ།། སྲོག་རྩའི་སྐེད་པ་ལས་མཆིན་པ་ཁྲག་གི་གཞི་ཆགས། ཁྲག་ལ་ཉོན་
མོངས་པ་ཞེ་སྡང་གནས། ཞེ་སྡང་ལས་མཁྲིས་པ་བསྐྱེད་པའི་ཕྱིར་བར་ན་གནས་
པར་བཤད་དོ། སྲོག་རྩའི་སྨད་ལས་གསང་བ་ཆགས། དེ་ལ་ཉོན་མོངས་པ་
འདོད་ཆགས་གནས། འདོད་ཆགས་ལས་རླུང་བསྐྱེད་པའི་ཕྱིར་སྨད་ན་གནས་
པར་བཤད་དོ།། སྲིད་རྩ་ནི། སྲིད་པའི་རྩ་བོ་ཆེ་ནི་རྣམ་བཞི་སྟེ།། ཞེས་པ་ནས།
སྟེང་འོག་ཐད་ཀར་ལུས་ཀུན་རྗེས་སུ་འཛིན།། ཞེས་པའི་བར་ཤོ་ལོ་ཀ་ཕྱེད་དང་
གསུམ་གྱིས་སྟོན་ཏེ། དང་པོར་རང་ལུས་ཆགས་པར་བྱེད་པའི་རྩ་ནི། བུ་སྣོད་
ཀྱི་རྩ་གཉིས་ལྟེ་བ་ལ་ཟུག་ནས་ལྟེ་བའི་རྩ་སྲིད། དེ་ལ་འཁོར་རྩ་ཕྲན་[ ཕྲན ]ལྔ་
བརྒྱས་བསྐོར་ནས་ལུས་ཆགས་འཕེལ་བར་བྱེད་པས་རྗེས་སུ་བཟུང་བའོ།། དེ་ལ་
བརྟེན་ནས་སྲོག་རྩ་ཆགས་ཏེ་མགོ་ལ་སོང་བ་ལས་དང་པོ་མིག་གི་རྩ་ཆགས། དེ་
ལ་བརྟེན་ནས་ཀླད་པ་ཆགས། དེ་ལ་བརྟེན་ནས་དབང་པོ་སྒོ་ལྔའི་ཡུལ་འཆར་
བར་བྱེད་པའི་རྩ་སུམ་མདོ་རིས་བྱ་བ་ཀླད་པ་ལ་སྲིད་དེ་རྐན་གྱི་སྒོ་ན་གནས་པའོ།།



270
འབུམ་ནག་འབུམ་ཆུང་།
དེ་ལ་འཁོར་རྩ་བྲན་ [ ཕྲན] ལྔ་བརྒྱས་བསྐོར་ནས་ཡུལ་གཟུགས་སྒྲ་དྲི་རོ་བཞི་
འཛིན་པས་རྗེས་སུ་འཛིན་པའོ།། དེ་ལས་ཁོག་སྟོད་ཆགས་ཏེ། སྲོག་རྩའི་སྟོད་
དུ་འབྲས་བུ་ལྟར་སྙིང་གནས། དེ་ལ་དྲན་པའི་དབང་པོ་གསལ་བར་བྱེད་པའི་
རྩ་སྲིད་དེ། དངས་མ་རྩ་ཁྲག་དབུགས་དྲོད་ཐིག་ལེ་ལྔ་འདུས་པའི་ཐིག་ལེའི་
དབུས་ན་རྩའི་དངས་མ་ཤེལ་གྱི་སྨྱུག་མ་ཞེས་བྱ་བ་ཁ་དོག་དཀར་གསལ་ཆེ་ཕྲ་རྟ་
རྔ་ཙམ་ཞིག་ཀུན་གཞིའི་རྟེན་དུ་གནས། དེའི་ཕྱོགས་བཞི་ན་སྒོ་ལྔའི་རྣམ་ཤེས་
རྒྱུ་བའི་རྩ་དང༌། ཉོན་མོངས་པའི་རྣམ་ཤེས་རྒྱུ་བའི་རྩྭ་དང་། ཡིད་ཀྱི་རྣམ་ཤེས་
རྒྱུ་བའི་རྩ་གནས། དེའི་འཁོར་རྩ་བྲན་[ ཕྲན]ལྔ་བརྒྱ་དང་བཅས་ཏེ་རྣམ་པར་
ཤེས་པ་ཚོགས་བརྒྱུད་ཀྱི་དྲན་པ་གསལ་བར་བྱེད་པས་ན་རྗེས་སུ་འཛིན་པའོ།།
ཡང་སྲོག་རྩའི་སྨད་ལས་བུ་ཚ་རིགས་བརྒྱུད་སྐྱེད་པར་བྱེད་པའི་རྩ་བསམ་སེའུ་
དང་མཚན་མར་འབྲེལ་བའི་རྩ་སྲིད་པའི་རྩ་ཆེན་ཞེས་བྱ་བ་གནས་ཏེ། འཁོར་
རྩྭ་བྲན་[ ཕྲན ]ལྔ་བརྒྱ་དང་བཅས་ནས་བུ་ཚ་རིགས་བརྒྱུད་སྐྱེད་པར་བྱེད་པས་
རྗེས་སུ་འཛིན་ཞེས་བྱའོ། འབྲེལ་པ་རྩ་ལ་མདོར་བསྟན་དང་རྒྱས་བར་བཤད་
དོ།། དང་པོ་ནི། འབྲེལ་པ་ལྷ་ལ་དཀར་ནག་གཉིས་ཡོད་དེ།། ཞེས་པས་སྟོན་
ཏེ། ལུས་ཕྱི་ནང་དུ་འབྲེལ་བའི་རྩ་ལ་རྩ་དཀར་དང་རྩ་ནག་གཉིས་ སོ༎ དེ་
གཉིས་ཀྱི་གནས་ལུགས་རྒྱས་པར་བཤད་པ་ནི། སྲོག་པ་རྩ་ནི་རྩའི་སྡོང་པོ་ལ།།
ཞེས་པ་ནས། དེ་ལས་རྩ་བྲན་[ ཕྲན]ལུས་ལ་དྲ་བར་འབྲེལ།། ཞེས་པའི་བར་ཤོ་
ལོ་ཀ་གསུམ་གྱིས་སྟོན་ཏེ། སྲོག་རྩ་ལ་དཀར་པོ་དང་ནག་པོ་གཉིས་ཡོད་པ་ལས།
དཀར་པོ་དེ་སྐུལ་གཞུང་གི་དཀྱིལ་ན་ཡར་ལ་འབྱར་བར་རྒྱུ་སྟེ། རྩ་སྟོད་ལ་སྙིང་
ནི་འབྲས་བུ་ལྟར་སྨིན་ནོ།། རྩ་སྨད་ནི་ཕྲ་མོར་གྱེས་ཏེ་རྒྱུས་བ་ལྟར་སོང་ནས་
གཞུག་གུ་ཐུང་གི་རྩ་མིག་ཏུ་ཐིམ་མོ། སྲོག་རྩ་ནག་པོ་དེ་ཁོག་པའི་དཀྱིལ་ན་ཡར་
ལ་དྲང་པོར་གནས་ཏེ། གཡས་ གཡོན་གང་ལ་ཡང་མ་འབྱུར་བར་མཆིན་གྱི་
[དྲི ]ཕུག་ནས་རྒྱུའོ།། དེ་ལས་ཡལ་ག་ལྟ་བུར་གྱེས་ནས་ཤ་དང་ཁྲག་འཕེལ་བར་
བྱེད་པའི་རྩ་ཆེན་ཉི་ཤུ་རྩ་བཞི་ཡོད་དེ། དེ་ལ་ཡང་དོན་སྣོད་ནང་དུ་འབྲེལ་བ་ལ་



༄༅།འབུམ་ཆུང་།
271
སྦས་པའི་རྩ་ཆེན་པོ་བརྒྱད་གནས་སོ།། གང་ཞེ་ན། ཚིགས་པ་གསུམ་པའི་ཐད་
ནས་ཡལ་ག་གྱེས་ནས་དབུས་ཀྱི་སྦོམ་ཤོས་སྙིང་ལ་ཟུག གཡས་གཡོན་གཉིས་གློ་
བུ་ལ་ཟུག་གོ། ཚིགས་པ་བརྒྱུད་པའི་ ཐད་ཀ་ནས་སྲོག་རྩ་རང་དང་མཆིན་པ་
གཉིས་སྦྲེལ་ནས་གནས་སོ།། བཅུ་གཉིས་པ་དང་བཅུ་གསུམ་པ་ནས་རྩ་ཕྲ་མོ་
གཉིས་གྱེས་ཏེ་མཆེར་པ་དང་བསམ་སེའུར་འབྲེལ་ལོ།། བཅུ་བཞི་པ་ནས་མཁལ་
མ་གཉིས་སུ་རེ་རེ་འབྲེལ་ལོ།། དེ་ལྟར་རྩ་བརྒྱད་པོ་དེ་ཕྱིར་མི་མངོན་པའི་ཕྱིར་
སྦས་པའི་རྩ་ཞེས་བྱའོ།། དེ་ཡལ་ག་ལྟ་བུའོ།།དོན་སྣོད་བརྒྱད་པོ་ནི་འབྲས་བུ་ལྟ་བུའོ།།
དེ་ལས་ཡན་ལག་ལ་ཕྱིར་འབྲེལ་བའི་མངོན་པའི་རྩ་བཅུ་དྲུག་གནས་ཏེ། སྲོག་
པ་རྩའི་རྩེ་མོ་ལ་འཕར་རྩ་བཞི། ཁྲག་རྩ་བཞི་སྟེ་བརྒྱད་དུ་གྱེས་ཏེ་སྐེ་ལ་ སོང་ནས་
མགོ་ལ་གནས་སོ།། དེའི་འོག་ནས་འཕར་རྩ་གཉིས། ཁྲག་རྩ་གཉིས་བཞི་གྱེས་
ཏེ་ལག་པ་གཉིས་ལ་གཡས་གཡོན་རྒྱུའོ།། རྩའི་སྨད་རྩ་བ་ལྟ་བུ་ལས་བརྒྱད་དུ་གྱེས་
ཏེ་འཕར་རྩ་བཞི། ཁྲག་རྩ་བཞི་རྐང་པ་གཉིས་ལ་འབྲེལ་ཏེ་མངོན་པའི་རྩའོ།།
དེ་ལ་སྲོག་རྩ་དཀར་པོ་ལས་རླུང་རྒྱུ། ནག་པོ་ནས་རླུང་ཁྲག་གཉིས་ཀ་རྒྱུ་ཞིང་
སྙིང་དང་འབྲེལ་བས་འཕར་བའོ།། ཁྲག་རྩ་དྲུག་པོ་དེ་རྣམས་མཆིན་པ་དང་
འབྲེལ་བས་མི་འཕར་ཏེ་རླུང་མི་རྒྱུའོ།། དེ་ལྟར་ཤ་ཁྲག་འཕེལ་བྱེད་ཀྱི་རྩ་ཉེར་
བཞི་པོ་དེ་ལས་གྱིས་པའི་གཏར་རྩ་བདུན་ཅུ་རྩ་བདུན། དབུག་ཏུ་མི་རུང་བའི་
རྩ་གནད་བརྒྱ་དང་བཅུ་གཉིས་ཡོད་དེ། དེ་གཉིས་ དྲིལ་བས་རྩ་བྲན་[ ཕྲན }
བརྒྱུད་དང་བརྒྱུད་ཅུ་རྩ་དགུ་ཡོད་དོ།། དེ་ལས་གཏར་རྩ་བདུན་ཅུ་རྩ་བདུན་ནི།
ཐོག་མར་མགོ་ལ་ཉི་ ཤུ་གནས་ཏེ། གང་ཞེ་ན། མཚོགས་གསང་གི་ རྩ་ གཅིག
གསེར་མདུང་གཉིས། མིག་རྩ་གཉིས། སྣ་རྩེ་གཅིག སྟག་རལ་གཉིས། ལྗོན་
ཤིང་གཉིས། དཔྲལ་རྩ་གཅིག ལྟག་རྩ་གཉིས། ལྕེ་རྩ་གཉིས། སོ་རྩ་གཉིས།
ཐོང་རྩ་གཅིག རྩེའུ་ཆུང་གཉིས་ཏེ་ཉི་ཤུའོ།། ལག་ པ་ ལ་ སོ་ བཞི་ གནས་ཏེ།
དཔུང་རྩ་གཉིས། དྲུག་མདོ་གཉིས། སྒང་རྩ་གཉིས། སྣོད་ཁ་གཉིས། རུ་
ཐུང་གཉིས། གློ་སྙིང་འདོམ་རྩ་ གཉིས། བད་ ཀན་ ཁ་ཆེ་ ཤལ་ རིང་ [གཤའ་



འབུམ་ནག་འབུམ་ཆུང་།
272
རིངས གཉིས། མཁྲིས་རྩ་ཤལ་རིང་[ གཤའ་རིངས]གཉིས། མཁྲིས་རྩ་ཕྲན་
བུ་གཉིས། གློ་མཆིན་འདོམ་རྩ་གཉིས། མཆིན་གྱིས་འདོམ་རྩ་གཉིས། རྒྱབ་རྩ་
དྲུག་འདུས་གཉིས། སོར་མོའི་བར་རྩ་བཅུ་སྟེ་སུམ་ཅུ་སོ་བཞིའོ།། རྐང་པར་
བཅོ་བརྒྱུད་གནས་ཏེ། རྩ་བོ་ཆེ་གཉིས། སྒབ་རྩ་ གཉིས། རྟ་མཐུར་གཉིས།
བྱིན་གཞུག་ གཉིས། གདོང་རྩེ་ཆུ་ སེར་ གཉིས། ལོང་ རྩ་ གཉིས། བྱིན་ སྐྱོག་
གཉིས། ཡོབ་གོང་གཉིས། རྒྱུ་མའི་ རྩ་གཉིས་ཏེ་ བཅོ་ བརྒྱད་ དོ།། ལུས་ཀྱི་
སྦུབས་རིལ་ཡན་ལག་མི་ཐེ་བའིལ་ལྔ་གནས་ཏེ། ཕོ་བའི་རྭ་རྩ་གཉིས། ཕོ་མཚན་གྱི་
འགྲམ་རྩ་ གཉིས། གཞུག་ཐུང་རྩེ་མོ་དང་ལྔ་སྟེ་སྤྱིར་ བདུན་ཅུ་ རྩི་ བདུན་ནོ།།
གཉན་པའི་རྩ་གནད་བརྒྱ་དང་བཅུ་གཉིས་ནི། མགོ་ལ་གཉན་གྱི་རེ་ཐག་བཞི།
ཕྱི་ནང་རྒྱུག་པ་གཅིག ཚངས་པའི་སྐུད་པ་གཅིག ཕྲེད་ཉལ་གཉིས། གཟེར་
རྩ་དགུ། མཆུལ་[ མཚུལ]རྩ་གཉིས། འཇའ་བྱེད་གཉིས། གསེར་གྱི་སྐུད་པ་
དང་རྩ་ བཞི་ གནས་ སོ།། བྱང༌ ཁོག་ ལ་ གློ་ བའི་ རྩ་ ཉེར་ བཞི། སྙིང་ རྩ་ དྲུག
མཆིན་རྩ་གཉིས། མཆེར་རྩ་གཉིས། བསམ་སེའུའི་ གཉིས། ཡོ་བའི་རྩ་ལྔ།
མཁྲིས་རྩ་གཅིག རྒྱུ་མའི་རྩ་གཅིག ལོང་གི་རྩ་གཉིས། མཁལ་མའི་རྩ་བཞི།
ལྷང་བའི་རྩ་གསུམ་སྟེ་ལྔ་བཅུ་རྩ་གཉིས་སོ།། ཡན་ལག་ལ་འཕར་རྩ་བཞི་ཡོད་པ་
ལས། དངུལ་མདུང་གཉིས། མིག་དམར་གཉིས། མངོན་པའི་རྩ་བཅུ་དྲུག་ཏུ་
འདུས་པས་མི་བགྲང༌། དེ་བཞི་གཏོགས་པས་ཉི་ཤུ་ཐམ་པ། མཆིན་རྩ་གཉིས།
མཁལ་རྩ་དྲུག མཆེར་རྩ་བཞི། མཁྲིས་རྩ་བཞི་སྟེ་སོ་དྲུག་གནས་སོ།། སྤྱིར་
བརྒྱ་དང་བཅུ་གཉིས་སོ།། ཆུ་རྩ་ཐམས་ཅད་རྩ་ནག་འདི་ལ་མ་འདུས་པས་མི་
བགྲང་། སྲོག་རྩ་ལས་གྱེས་པ་རྣམས་ལ་རྩ་གཉན་རྩ་བཞི་པོ་མ་གཏོགས་བརྒྱ་
དང་བཅུ་གཉིས་གནས་པར་བཤད་དོ།། གཏར་རྩ་དང་རྩ་གནད་འདྲེས་པས་
བརྒྱ་དང་བརྒྱད་ཅུ་རྩ་དགུ་ཡོད་དོ།། དེ་ལ་ཕྱི་ནང་གཉིས་པགས་པ་དང་རུས་
པར་དོན་སྣོད་དུ་འབྲེལ་བ་བརྒྱ་ཉི་ཤུ་སྟེ་སུམ་བརྒྱ་དྲུག་ཅུའོ།། དེ་ལ་རླུང་མཁྲིས་
བད་ཀན་འདུས་པ་བཞི་ལ་བརྒྱ་དང་བརྒྱད་ཅུ་རྩ་ལྔ་སྟེ་བདུན་བརྒྱུར་གྱེས་ སོ།།



༄༅ཏའབུམ་ཆུང༌།
273
དེ་ལས་རྩ་ཡང་ ཕྲན་བྱེ་བ་ཕྱེད་དང་བཞི་དྲ་བ་ལྟ་བུར་འབྲེལ་ཏེ་གནས་པར་
བཤད་དོ། རྩ་དཀར་གནས་ལུགས་ནི། ཀླད་པ་རྩའི་རྒྱ་མཚོ་ཆེན་པོ་ལས་ཞེས་
པ་ནས། དེ་ལས་ཆུ་རྩ་ཕྲན་བུ་བཅུ་དྲུག་གྱེས།། ཞེས་པའི་བར་ཤོ་ལོ་ཀ་གཅིག་
དང་ཚིག་གསུམ་གྱིས་སྟོན་ཏེ། དེ་ལ་རྩ་དཀར་ཐམས་ཅད་ཀླད་པ་ལས་བྱུང་སྟེ།
རྩ་བ་ལྟར་ཐུར་དུ་ཟུག་ནས་ལུས་སྒུལ་བསྐྱོད་ཀྱི་བྱ་བ་བྱེད་པའི་ཆུ་རྩ་བཅུ་དགུ་
གནས་ཏེ། དེ་ལ་ཡང་དོན་སྣོད་ནང་དུ་འབྲེལ་བ་སྦས་པའི་རྩ་དར་གྱི་དཔྱང་
ཐག་བཅུ་གསུམ་ཞེས་བྱ་བ་ཡོད་དེ། ཀླད་པའི་རྗེ་ཞབས་ནས་དོན་ནས་སྐྱེའི་
ནང་ན་མར་རྒྱུ་སྟེ། རླུང་གི་རྩ་བཞི་སྙིང་དང་རྒྱུ་མར་འབྲེལ། མཁྲིས་པའི་རྩྭ་
བཞི་མཆིན་གྱིས་[དྲིས ]དང་གློ་ལོང་དུ་འབྲེལ། བད་ཀན་གྱི་རྩ་བཞི་ཕོ་མཆེར་
དང་མཁལ་ལྒང་དུ་འབྲེལ། འདུས་པའི་ རྩ་ གཅིག་ བསམ་སེའུར་འབྲེལ་ ལོ།།
ཡན་ལག་ཕྱིར་འབྲེལ་ལ་མངོན་པའི་རྩ་དྲུག་ཡོད་དེ། ཆུ་རྩ་སྦུ་གུ་ཅན་གཉིས།
ཆུ་རྩྭ་འཇའ་བྱེད་གཉིས། ཆུ་རྩ་རཏྣ་གཉིས་ཏེ་དྲུག་གོ། དེ་ལྟར་དྲུག་པོ་དེ་ལས་
ཆུ་རྩྭ་ཕྲན་བུ་བཅུ་དྲུག་ཏུ་ཕྱེས་ཏེ། མགོ་ལ་སུམ་མདོ་རིས་དང་ལྡད་བྱེད་གཉིས་
ཏེ་གསུམ། རྒྱབ་ན་རྒྱུངས་པའི་རྩྭ་དང་ཚིགས་འགྲུམ་འབྲེལ་བ་གཉིས་ཏེ་གསུམ།
ཡན་ལག་ལ་བཅུ་སྟེ་བཅུ་དྲུག་ཏུ་གྱེས་སོ།། ཚེའི་རྩ་ནི། མི་ལ་ཚེའི་རྩ་ནི་གསུམ་
ཡོད་དེ་ཞེས་པ་ནས། འཁྱམ་པ་ཡིན་ཞེས་པའི་བར་ཤོ་ལོ་ཀ་གཅིག་གིས་སྟོན་ཏེ།
མི་ལ་ཚེ་སྲོག་གི་རྟེན་བྱེད་པའི་རྩ་གསུམ་ཡོད་པ་ལས། མགོ་ལུས་ཐམས་ཅད་ལ་
ཁྱབ་པར་གནས་པ་ནི་སྲོག་པ་རྩའོ། དབུགས་དང་འགྲོགས་པ་ནི་ཚོན་ཀན་
ཆག་གསུམ་གྱིས་ལྟ་བ་འདི་ལ་སོགས་པ་དབུགས་དང་བསྟུན་ནས་འཕར་བའོ།།
བླ་དང་འདྲ་བར་འཁྱམ་པ་ནི་བླ་རྩ་སྟེ། དེ་ལ་མིའི་བླ་གནས་པའོ། མཐའ་མ་
རྩའི་མཇུག་བསྡུ་བ་ལ་གཉིས་ཏེ། རྩའི་ངོ་བོ་དང་། ངེས་ཚིག་གོ། དེ་ལ་ངོ་བོ་
ནི། རླུང་ཁྲག་རྒྱུ་བའི་ཟུག་ཕྱི་ནང་ཀུན། འབྲེལ་བྱས་ཞེས་པས་སྟོན་ཏེ། རྩའི་
ངོ་བོ་ནི་རླུང་ཁྲག་དང་ཆུ་རྒྱུ་བའི་ཕྱིར་ལུས་ཀྱི་ཕྱི་ནང་དུ་འབྲེལ་བའོ། ངེས་ཚིག་
ནི། ངེས་ཚིག་ལུས་ནི་བསྐྱེད་ཅིང་གནས་པ་དང་། སྲོག་གི་རྩ་བ་ཡིན་ཕྱིར་རྩ་



274
༄༅འབུམ་ནག་འབུམ་ཆུང་།
=
=
ཞེས་བྱ།། ཞེས་པས་སྟོན་ཏེ། ངེས་ཚིག་ནི། ལུས་བསྐྱེད་པའི་རྩ་བ། གནས་
པའི་རྩ་བ། འབྲེལ་བའི་ རྩ་བ། སྲོག་གི་ རྩ་བ་ཡིན་པའི་ ཕྱིར་རྩ་ཞེས་བྱའོ།།
གཉན་པ་གནད་ཀྱི་གནས་ལུགས་བསྟན་པ་ལ་ལྔ། དང་པོ་གནད་ཀྱི་ངོ་བོ་ནི།
གཉན་པའི་ཞེས་པ་ནས། གནད་དང་བདུན་ཞེས་པའི་བར་ཤོ་ལོ་ཀ་ཕྱེད་ཀྱི་
དོན་ནི། ཤའི་གནད་དང་། ཚིལ་གྱི་གནད་དང་། རུས་པའི་གནད་དང་། ཆུ་
རྒྱུས་ཀྱི་གནད་དང་། དོན་གྱི་གནད་དང༌། སྣོད་ཀྱི་གནད་དང་། རྩའི་གནད་
དང་བདུན་ནོ།། གཉིས་པ་ངེས་ཚིག་གི་རྒྱུ་མཚན་ནི། ཤ་གནད་སྐྲངས་ཤིང་
ཞེས་པ་ནས་གནད་ཅེས་བྱ་ཞེས་པའི་བར་ཤོ་ལོ་ཀ་གཅིག་གིས་སྟོན་ཏེ། གནད་
རབ་འཆི། འབྲིང་སྦྱོང་། མཐའ་མ་ཡང་གསོ་དཀའོ།། གསུམ་པ་རྣམ་གྲངས་
རྒྱས་པར་བཤད་པ་ནི། ཤ་གནད་བཞི་བཅུ་ཞེས་པ་ནས། དགུ་བཅུ་ཐམ་པ་
ཡོད་ཅེས་པའི་བར་ཤོ་ལོ་ཀ་གཅིག་གིས་སྟོན་ཏེ། དེ་ལ་ཤའི་གནད་ལ་བཞི་བཅུ་
རྩ་ལྔ། དེ་ཡང་མགོ་ལ་ཤ་གནད་བཞི། སྡུད་ཤ་གཉིས། རྒྱང་ཤ་གཉིས། ཨོལ་
གོང་གཅིག མིད་པ་གཉིས་དང་བཅུ་གཅིག་གོ། བྱང་ཁོག་ལ་བཤུལ་ཤ་གཉིས།
གཉའ་ཤ་ གཉིས། འབྲོས་ ཤ་གཉིས། འདར་ ཤ་ གཉིས། གཞུག་ ཤ་ གཉིས་
ལྟག་ཤ་གཉིས། ནུ་ཤ་གཉིས། མཆིན་གྲི་[དྲི ]གཉིས། རླིག་འབྲས་གཉིས་ཏེ་
བཅོ་བརྒྱད་དོ།། ཡན་ལག་ལ་ལུག་གཞུག་གཉིས། ལག་ངར་གཉིས། གར་ཤུ་
གཉིས། ཤ་རྒོད་གཉིས། སྒང་ཤ་གཉིས། སྦལ་ནག་གཉིས། བྱིན་ཤ་གཉིས།
བྱིན་གཞུག་གཉིས་ཏེ་བཅུ་དྲུག་གོ། སྤྱིར་བཞི་བཅུ་རྩ་ལྔའོ།། ཚིལ་བུའི་གནད་
བརྒྱད་ནི། རྨེན་བུ་མགོ་སྔོན་གཉིས། རྨེན་བུ་སྨུག་པོ་གཉིས། རྨེན་བུ་དཀར་
པོ་གཉིས། སྦྲུལ་ནག་གདེངས་པ་གཉིས་ཏེ་བརྒྱད་དོ།། རུས་པའི་གནད་སུམ་
ཅུ་རྩ་གཉིས་ཏེ། མགོ་ལ་སྡུད་སྒོ་གསུམ། སྲུབས་སྟེང་གཅིག ཕྲེད་ཉལ་གཉིས།
མཁུར་ཚོས་གཉིས། མིག་ཕོར་གཉིས༔ ཟ་འགྲམ་གཉིས། ལྟག་པ་དང་བཅུ་
གསུམ། བྱང་ཁོག་བསྒལ་ཚིགས་མཁར་མཚམས་གཅིག གཞུང་ཐུང་གཅིག
བྲང་རུས་གཅིག ཡན་ལག་ཚིགས་ཆེན་བཅུ་གཉིས། ལོང་བུ་གཉིས། སྤེ་ལོང་



༄༅།འབུམ་ཆུང་།
275
གཉིས་ཏེ་བཅུ་དྲུག སྤྱིར་སུམ་ཅུ་རྩ་གཉིས་སོ། ཆུ་རྒྱུས་ཀྱི་གནད་བཅུ་བཞི་
ཡོད་དེ། ལྟག་ཆུ་གཉིས། བཤུལ་བའི་ཆུ་ལེབ་གཉིས། གྲུ་མོ་གཉིས། མཁྲིག་
མ་གཉིས། སྒྱིད་ཁུང་གཉིས། རྟིང་ཆུ་གཉིས། ཆུ་བ་སྦལ་མགོ་གཉིས་ཏེ་བཅུ་
བཞིའོ།། སྣོད་དང་དོན་གཉིས་ལ་གནད་བཅུ་གསུམ་ཡོད་དེ། དོན་གནད་སྙིང་
རྩེ་ནག་པོ། གློ་བའི་བུ། མཆིན་པའི་མཚོ། མཁལ་མའི་འབྲས། མཆེར་པའི་
འགྲམ་དང་ལྔ། སྣོད་གནད་ཕོ་བའི་སྣེམས། མཁྲིས་པའི་རྩི། ཁྲག་ལོང་། རྒྱུ་
མ། གཉེ་མ། ལྷུང་པའི་ཁ། གཞང་ནག་པོ་དང༌། བསམ་སེའུ་བཅུ་གསུམ་མོ།།
རྩ་གནད་ལ་བརྒྱ་དང་དགུ་བཅུ་ཐམ་པ་ཡོད་དེ། དེ་ལ་ཡང་རླུང་རྩ་སུམ་ཅུ་རྩ་
གཉིས། ཁྲག་རྩ་བརྒྱད་ཅུ་རྩ་དགུ། རླུང་ཁྲག་འདོམ་པའི་འཕར་རྩ་དྲུག་ཅུ་རྩ་
དགུའོ།། དེ་ལ་འཕར་རྩ་ནི། མགོ་ལ་གཉན་གྱི་རེ་ཐག་བཞི། ཕྱི་ནང་རྒྱུག་པ་
གཅིག ཚངས་པའི་སྐུད་པ་གཅིག གཟེར་རྩ་དགུ། ལྟག་རལ་གཉིས། ནང་
ལྗོན་གཉིས། ལྟག་རྩ་གཉིས། མཚུལ་རྩ་གཉིས། འགྲམ་རྩ་གཉིས། རྩེ་ནག་
གཉིས། རྩེ་འདྲ་གཉིས། གསེར་གྱི་སྐུད་པ་གཅིག་དང་སུམ་ཅུའོ།། བྱང་ཁོག་
ལ་སྲོག་པ་རྩ་དང་སྦས་པའི་རྩ་བརྒྱད། ཕྲ་ཁབ་ དང་དངུལ་གྱི་འབུ་རུ་དང་།
མཚན་མའི་ རྩེ་རྣམ་ པ་གསུམ་ ལ་ གཉིས་གཉིས་ཏེ་བཅོ་ལྔའོ། ཡན་ལག་ལ་
འཕར་རྩ་ཉི་ཤུ་རྩ་བཞི་སྟེ་སྤྱིར་དྲུག་ཅུ་རྩ་དགུའོ།། སྙིང་གི་ཁྲག་རྩ་རྩེ་ཆུང་སྣོད་
ཁ་གཉིས་ལ་གཉིས་གཉིས་ཏེ་བཞི། གློ་རྩ་ལ་ཚིགས་འགྲམ་གཉིས། ནང་རྒྱུག་
གཉིས། གྲོག་རྐེད་གཉིས། དགྱེ་རྡོར་གཉིས་ ཟངས་མ་གཉིས། གཟེར་མགོ་
གཉིས། འགྲེང་བུ་གཉིས༔ ཕྱི་རྒྱུག་གཉིས། བསྣོལ་མ་གཉིས། སྔོན་པོ་གཉིས།
ཁུག་པ་གཉིས། དུང་འབུད་གཉིས། དྲུག་འགོ་གཉིས། སྒྲུང་རྩ་གཉིས་ཏེ་ཉེར་
བརྒྱད་དོ།། མཆིན་པ་ ལ་ མཆིན་ རྩ་ འཇའ་ བྱེད་ གཉིས། མིག་ རྩ་ རུས་ཞེན་
གཉིས། ཤ་རུ་མོན་རུ་གཉིས། རུ་ཐུང་གཉིས། ཁ་གཟར་གཉིས། མཆིན་རྩེ་
སྨད་གསུམ་གཉིས་ཏེ་བཅུ་གཉིས་སོ།། མཆེར་པ་ལ་བྱ་རྐང་གཉིས། གཟེར་རྩ་
གཉིས། རྩེ་ནག་གཉིས། རྟ་མཐུར་གཉིས་ཏེ་བརྒྱུད་དོ།། མཁལ་མ་ལ་རྩ་ནག་



276
༄༅།འབུམ་ནག་འབུམ་ཆུང་།
གཉིས། ན་གུ་གཉིས། རུས་ཞེན་གཉིས། རྐང་འདེབས་གཉིས། ལྕེ་རྩ་གཉིས།
བྱིན་གཞུག་གཉིས་ཏེ་བཅུ་གཉིས་སོ། ཕོ་རྩ་ལ་སྦྲུལ་མིག་གཉིས། ཀ་བ་གཉིས།
བོང་རྨེད་དང་ལྔའོ།། མཁྲིས་རྩ་གསེར་མདུང་གཉིས། ཀ་བ་གཉིས། སྐྱ་རིང་
གཉིས། བཤལ་རིང་གཉིས། སྲོག་རྟེན་དང་དགུའོ།། རྒྱུ་མ་ལ་རྒྱུ་སྒྲོག་གི་རྩ་
དང་། འདིར་མི་ཐེའོ༎ གཅིག་ཏུ་བརྩི། ལོང་ལ་རྒྱུན་རྩ་ལྟེ་ཐུར་གྱིགཉིས། རྩ་བོ་ཆེ་
གཉིས། ལོང་རྩ་གཉིས་ཏེ་དྲུག བསམ་སེའུའི་རྩ་གཉིས། ལྒང་པ་ལ་སྲོག་རྩ།
སྲིད་རྩ། ཆུ་རྩ་གསུམ། སྤྱིར་བརྒྱད་ཅུ་རྩ་དགུའོ།། དེ་ལ་རྩ་གནོད་དེ་རྣམས་ཀྱི་
ནང་ན་གཏར་རྩ་གནད་དུ་བཤད་པ་ནི། གཏར་དུས་གཏར་རྩ་ཡིན་ཡང་མཚོན་
གྱིས་རྨས་དུས་གནད་དུ་འགྱུར་བའི་ཕྱིར་སྨོས་པ་ཡིན་ནོ།། རླུང་རྩ་སོ་གཉིས་ནི།
དར་གྱི་དཔྱང་ཐག་བཅུ་གསུམ། སུམ་མདོ་རིས་གཉིས། ལྡད་བྱེད་གཉིས། སྦུ་
གུ་ཅན་ གཉིས། འཇའ་བྱེད་གཉིས། རོནྣ་གཉིས། ཆུ་ རྩ་ གཉིས་ ཀ་རུ་
གཉིས། རུས་རྩ་གཉིས། གཞུག་ཆུང་གཉིས། དཔྱི་མགོ་གཉིས་དང་སོ་གཉིས་
སོ།། སྤྱིར་དྲིལ་བས་རྩ་གནད་བརྒྱ་དང་དགུ་བཅུ་ཐམ་པ་ཡོད་དོ།། ལུས་གནད་
སྤྱིར་བསྡོམས་པས་སུམ་བརྒྱ་དང་རྩ་གཉིས་ཡོད་དོ། གནད་ཀྱི་གནས་བསྟན་པ་
ནི། མགོ་ལ་ང་གཉིས་སྐྱེ་ལ་སོ་གསུམ་གནས་ཞེས་པ་ནས། རྩ་གཉིས་བཤད་
པའི་བར་ཤོ་ལོ་ཀ་གཅིག་གིས་སྟོན་ཏེ། དེ་ཡང་མགོ་ལ་གནད་ལྔ་བཅུ་ང་གཉིས་
ཡོད་དེ། རུས་ གནད་ བཅུ་ གསུམ། དེ་ལ་ རུས་ གནད་ བཅུ་གསུམ་ནི། སྡུད་སྒོ་གསུམ།
སྲུབས་སྟེང་ གཅིག ཕྲེང་ ཉལ་ གཉིས། མིག་ ཕོར་གཉིས། མཁུར་ཚོས་ གཉིས། ཟ་འགྲམ་ གཉིས་
ལྟག་བ་གཅིག་གོ། ཤ་གནད་ལྔ། འདྲ་བ་རྣམ་པརྩ་གནད་རེ་ཐག་བཞི། ཚངས་སྐུད།
ཕྱི་ནང་རྒྱུག་པ་རེ་རེ། གཟེར་རྩ་དགུ། གཟེར་རྩ་དགུ་ནི། ལྟག་པར་གསུམ། སྤྱི་གཙུག་
མཚོག་ས་མ་གཉིས་སུ་རེ་རེ། སྨིན་ དཀྱིལ་གཉིས། མཁུར་ཚོས་ གཉིས་ སོ།། ལྡད་བྱེད་གཉིས། །
སུམ་མདོ་རིས་གཅིག ཤ་རྩ་འདུ་བྱེད་དེ་གསུམ། བ་རྩ་བཅུ་དྲུག་ནི་ལྟག་ཙ། འཇའ་
བྱེད། ལྗོན་ཤིང་། ལྟག་རལ། གསེར་མདུང་། མཚུལ་རྩ། སྨིན་རྩ། འགྲམ་རྩ་རྣམས་གཉིས་གཉིས་
སོ།། དེ་ལྟར་ལྔ་བཅུ་རྩ་གཉིས་མགོ་ལ་གནས་སོ།། སྐེ་ལ་སོ་གསུམ་གནས་ཏེ། ཤ་



ཨུཉྩའབུམ་ཆུང་།
277
གནད་བཞི། ནི། སྡུད་ ཤ རླུང་ཤ ཨོལ་གོང་། མིད་པ་དང་བཞི་པོ། རུས་གནད་གཅིག
ཆུ་བ་གཉིས། ནི་ལྟག་ཆུ་གཡས་གཡོན་ནོ།། རྩ་གནད་ཉི་ཤུ་རྩ་དྲུག ནི་རྩེའུ་ཆུང་གཉིས།
རྩིའུ་འདྲ་ གཉིས། གཉིད་ལོག་ གཉིས། གསེར་གྱི་ སྐུད་ པ་ གཅིག ནང་གི་དར་དཔྱང་བཅུ་གསུམ།
ཕྱིའི་ཆུ་རྩ་དྲུགསྟེ་སྤྱིར་དྲིལ་བས་སོ་གསུམ་མོ།། དགུ་བཅུ་གོ་ལྔ་བྱང་ཁོག་སྟོད་སྨད་
ལ་གནས་ཏེ། ཤ་གནད་བཅོ་བརྒྱུད། ནི་བཤུལ་ཤ་གཉིས། གཉར་ཤ་གཉིས། འབྲོས་ཤ་
གཉིས། འདིར་ཤ་གཉིས། གཞག་ཤ་གཉིས། ལྟག་ཤ་གཉིས། ནུ་ཤ་གཉིས། མཆིན་གྱི་fདྲི]གཉིས་
རླིག་འབྲས་གཉིས། རུས་གནད་གསུམ། ནི་བྱང་ཁོག་མཁར་མཚམས། གཞུག་རུས། བྲང་རུས་
གསུམ་མོ།། ཆུ་ གནད་གཉིས། ནི་ བཤུལ་ བའི་ཆུ་ལེབ་བོ། རྩ་ གནད་ སྲོག་ རྩ་ དང༌།
སྦས་པའི་རྩ་ཆེན་བརྒྱད། ནི་གོང་དུ་བསྟན་ཟིན་ནོ།། གློ་བའི་རྩ་ཉེར་བཞི། ནི་ཚིགས་
འགྲུམ་སོགས་གོང་དུ་བཤད་ཟིན་ནོ། སྙིང་རྩ་བཞི། ནི་ཕྲ་ཁབ་གཉིས། དངུལ་འབུར་གཉིས་སོ།།
མཆིན་པ། མཆེར་པ། ལོང་། བསམ་སེའུ་བཞིའི་རྩ་གཉིས་གཉིས། ཕོ་བའི་
རྩ་ལྔ། ནི་སྤྲུལ་མིག་གཉིས། ཀ་བ་གཉིས། བོང་རྨེད་དེ་ལྔའོ།། མཁྲིས་པའི་རྩ་གཅིག རྒྱུ་
མའི་རྩ་གཅིག སྲོག་རྟེན་ཞེས་བྱའོ།། རྒྱུ་སྒྲོག་གསེབ་ཏུ་གནས་སོ།། མཁལ་མའི་ རྩ་བཞི།
ན་གུ་དང་རུས་ཞེན་ནོ།། ལྒང་པའི་རྩ་གསུམ་ནི། སྲོག་སྲིད་ཆུ་གསུམ་མོ།། སྟེ་བརྒྱད་ཅུ་རྩ་
གཉིས། དེའི་སྟེང་དུ་དོན་སྣོད་ཀྱི་གནད་བཅུ་གསུམ་བསྡོམས་པས་དགུ་བཅུ་གོ་
ལྔའོ།། ཡན་ལག་བཞི་ལ་བརྒྱ་དང་རྩ་གཉིས་ཡོད་དེ། ཤ་གནད། རུས་གནད་
གཉིས་ལ་བཅུ་དྲུག་ནི་ཡན་ལག་ཤ་གནད་ལ་དྲུག རྐང་ལ་བ། རུས་གནད་ལོང་བུ་གཉིས། སྤྱི་
ལོང་གཉིས། ཡན་ལག་ཚིགས་ཆེན་བཅུ་གཉིས་སོ།། བཅུ་དྲུག་འཕར་རྩ། ཉི་ཤུ་རྩ་བཞི། ནི་
གོང་དུ་བཤད་པའི་མཁལ་མའི་རྩ་བརྒྱུད། ཡང་གོང་དུ་བཤད་པའི་ལོང་གི་རྩ་བཞི། རྩ་བོ་
ཆེ་གཉིས། ལོང་རྩ་གཉིས། ཆུ་རྩ་བཅུ། ནི་གོང་དུ་བཤད་ཟིན་ནོ།། སྙིང་གི་ཁྲག་རྩ་སྣོད་ཁ་
གཉིས། གཉིས། གློ་ བའི་ རྩ་ བཞི། སྣང་ཚུ་ དྲུག་ མགོ མཆིན་ པ། ན་ གུ་ སོགས་ དྲུག
མཆེར་པ། རྟ་མཐུར་སོགས་དྲུ་གམཁྲིས་པ་རྣམས་ཀྱི་དྲུག་དྲུག ཤལ་རིང་[ག ཤའ་རིངས]
སོགས་དྲུག ཚིལ་ གནད་བརྒྱད། གོང་དུ་བཤད་ཟིན་ནོ།། རུས་གནད་བཅུ་གཉིས་ཏེ་
བརྒྱ་དང་ཉེར་གཉིས་སོ།། དེ་ལས་ཞེས་པ་ནས། གསོ་བར་ནུས་ཞེས་པའི་བར་



278
༄༅།འབུམ་ནག་འབུམ་ཆུང་།
ཤོ་ལོ་ཀ་ཕྱེད་དང་། གཉིས་ཀྱིས་སྟོན་ཏེ། གནད་སུམ་བརྒྱ་རྩ་གཉིས་སུ་བཤད་པ་
ལས། རབ་ཏུ་གཉན་པ་དགུ་བཅུ་རྩ་དྲུག་ཡོད་པ་ལས། ཤ་གནད་ལ་བྱིན་སྙིང་
གཉིས། མཆིན་གྲི་[དྲི》གཉིས། རླིག་འབྲས་གཉིས་ཏེ་དྲུག ཚིལ་བུའི་གནད་
བརྒྱད། དོན་ སྣོད་ གནད་ བཅུ་ གསུམ། རུས་ གནད་ ལྟག་ པ་ དང༌ མཁར་
མཚམས་རེ་རེ། ལོང་བུ་དང་སྲེ་ལོང་གཉིས་གཉིས་ཏེ་དྲུག རྩ་གནད་ལ་སྲོག་
པ་རྩ་དང་སྦས་པའི་རྩ་ཆེན་བརྒྱུད། ཚངས་ སྐུད་དང་ཕྱི་ནང་ རྒྱུག་པ་རེ་རེ།
གཉན་གྱི་རེ་ཐག་བཞི། རྩེའུ་ནག་དང་རྩེ་འདྲ་གཉིས་གཉིས། དར་དཔྱང་བཅུ་
གསུམ། ཕྲ་ཁབ་གཉིས། ཕོ་རྩྭ་ལྔ། ཡན་ལག་ལ་སྙིང་རྩ་ཉེར་བཞི་དྲུག་ཅུ་རྩ་
གསུམ། སྤྱིར་དྲིལ་བས་དགུ་བཅུ་གོ་དྲུག་ནི་རབ་ཏུ་གཉན་པས་སྲོག་འཕྲོག་པའི་
གནད་ཡིན་ནོ། འབྲིང་དུ་གཉན་པ་བཞི་བཅུ་རྩ་དགུ་ཡོད་དེ། ཤ་གནད་ལ་
དཔུང་པའི་ བཤུལ་ ཤ་ གཉིས། ལག་ ངར་ ཉ་ སྙིང་ གཉིས། སྦལ་ནག་ གཉིས།
ཨོལ་གོང་མེད་པ་རེ་རེ། རྒྱུས་གནད་ལྟག་པའི་ཆུ་ལེབ་གཉིས། རུས་གནད་
སྡུད་སྒོ་ གསུམ། ཕྲེད་ ཉལ་ གཉིས། བྲིང་རུས་ གཅིག་ གཞུག་ཆུང་ གཅིག
དཔྱི་རུས་པུས་མོ་གཉིས་གཉིས། དཔུང་པ་གཉིས། རྩ་གནད་སུམ་མདོ་རིས་
གཅིག ཆུ་རྩ་དྲུག རྩེའུ་ཆུང་གཉིས། ཚིགས་འ གྲམ་གཉིས། མཁལ་མའི་རྩ་
ནག་གཉིས། སྔོན་པོ་གཉིས། ཁུག་པ་གཉིས། མཁྲིས་རྩ་ལྔ། རྩ་བོ་ཆེ་གཉིས།
མཆེར་པའི་རྩ་ནག་གཉིས་ཏེ་བཞི་བཅུ་རྩ་དགུའོ།། དེ་དག་ནི་མཁས་པ་རྣམས་
ཀྱིས་བཅོས་སུ་ཡོད་པར་བསྟན་ནོ།། དེ་རྣམས་མ་གཏོགས་པའི་ལྷག་མ་ཉིས་
བརྒྱ་བདུན་ཅུ་དོན་བདུན་ཡོད་པ་དེ་རྣམས་གནད་དུ་བསྟན་ཡང་། སྨན་པ་
ཕལ་གྱིས་འཚོ་བར་ནུས་པ་ཡིན་ནོ་ཞེས་བཤད་དོ།།
ལེའུ་ལྔ་པའི་སྐབས་སུ་གནོད་བྱ་དང་གནོད་བྱེད་དོ།། གནོད་བྱེད་ཉེས་པ་
ལ་མདོར་རྒྱུས་གཉིས་ཀྱི་དང་པོ་ནི། གནོད་བྱེད་ཉེས་པ་བརྒྱུད་དེ་དབྱེ་བ་དང་
བཞི།། མངལ་དུ་གནས་ཚུལ་རང་བཞིན་མེ་དྲོད་དང༌། ལྟོ་བ་གནས་པ་ལས་
དང་མཚན་ཉིད་དོ། ཞེས་པ་སྟེ། དབྱེ་བ་ལ་ཡང་མདོར་རྒྱས་གཉིས། མདོར་



འབུམ་ཆུང་།
279
བསྟན་པ་ནི། དབྱེ་བ་རླུང་དང་མཁྲིས་པ་བད་ཀན་ གསུམ་ཞེས་ པ་ ཤོ་ལོ་ ཀ་
གཅིག་གིས་སྟོན་ཏེ། ཉེས་པ་ལ་དབྱེ་ན་རླུང་མཁྲིས་བད་ཀན་གསུམ་ཡིན་ཏེ།
གསུམ་ཡིན་པ་ཅིའི་ཕྱིར་ན། གྲངས་གསུམ་དུ་ངེས་པའི་ཕྱིར་ཞེས་བྱ་སྟེ། དེ་
ཡང་ཇི་ལྟར་ངེས་ན། རྒྱུའི་སྒོ་ནས་གྲངས་ངེས་པ། ངོ་བོའི་སྒོ་ནས་གྲངས་ངེས་
པ། དཔེའི་ སྒོ་ ནས་ གྲངས་ ངེས་ པ། འབྲས་ བུའི་ སྒོ་ ནས་ གྲངས་ ངེས་ པ།
གཉེན་པོའི་སྒོ་ནས་གྲངས་ངེས་པའོ།། རྒྱས་པར་བཤད་ན་རྒྱུའི་སྒོ་ནས་གྲངས་
ངེས་པ་ཡོད་དེ། གསུམ་ཁོ་ནར་ངེས་སོ། ཅིའི་ཕྱིར་ན། ཉོན་མོངས་པ་བརྒྱད་
ཁྲི་བཞི་སྟོང་ཡང་རྩ་བ་ དུག་གསུམ་དུ་འདུས། དུག་གསུམ་ པོ་ལས་ཉེས་པ་
གསུམ་འབྱུང་ སྟེ། འདོད་ཆགས་ལས་རླུང་བསྐྱེད། ཞེ་སྡང་ལས་མཁྲིས་ པ་
བསྐྱེད། གཏི་མུག་ལས་བད་ཀན་བསྐྱེད་དེ། རྒྱུ་གསུམ་ལས་འབྲས་བུ་གསུམ་
བསྐྱེད་པའི་ཕྱིར་རོ། ངོ་བོའི་སྒོ་ནས་ཀྱང་གསུམ་དུ་ངེས་ཏེ། རླུང་མཚན་ཉིད་
དྲུག་ལྡན་ཁྱད་པར་གྲང་ཞིང་གཡོ་བ། མཁྲིས་པ་མཚན་ཉིད་བདུན་ལྡན་ཁྱད་
པར་ཚ་ལ་རྣོ་བ། བད་ཀན་མཚན་ཉིད་བདུན་ལྡན་ཁྱད་པར་ལྕི་ལ་བསིལ་བའོ།།
དེ་གསུམ་གྱི་ངོ་བོ་གཅིག་འོག་ཏུ་གཅིག་མི་འདུ་སྟེ། རླུང་གྲང་བ་དང་མཁྲིས་པ་
ཚ་བ་མི་མཐུན། མཁྲིས་པ་ཚ་བ་དང་བད་ཀན་བསིལ་བ་མི་མཐུན༑ བད་ཀན་
ལྕི་བ་དང་རླུང་ཡང་བ་མི་མཐུན་པའི་ཕྱིར་རོ། དཔེའི་སྒོ་ནས་ཀྱང་གསུམ་དུ་
ངེས་ཏེ། བད་མཁྲིས་གཉིས་དགྲ་ཟིན་ལྟ་བུ། རླུང་སྒང་ཉལ་ལྟ་བུའོ།། འབྲས་
བུའི་སྒོ་ནས་ཀྱང་གསུམ་དུ་ངེས་ཏེ། མཁྲིས་པའི་འབྲས་བུ་ཚ་བའི་ནད་དེ
མཁྲིས་པ་ལས་མ་བྱུང་བའི་ཚ་བ་མི་སྲིད། བད་ཀན་གྱི་འབྲས་བུ་གྲང་བའི་ནད་
དེ། བད་ཀན་ལས་མ་བསྐྱེད་པའི་གྲང་ནད་མི་སྲིད། རླུང་ནི་ཚ་གྲང་གཉིས་ལ་
མ་གཏོགས་ཀྱང་རླུང་རྐྱང་བའི་ནད་འབྱུང་ནུས་པའི་ཕྱིར་རོ།། གཉེན་པོའི་སྒོ་
ནས་ཀྱང་གསུམ་དུ་ངེས་ཏེ། ཚ་བ་ལ་བསིལ། གྲང་བ་ལ་དྲོད། རླུང་ལ་བཅུད་
ཀྱིས་འཇོམས་པའི་ཕྱིར་རོ།། གཞན་ཡང་གནས་སྟེང་འོག་བར་གསུམ་དུ་ངེས་པ་
དང༌། དུས་ཚ་གྲང་བར་མ་གསུམ་དུ་ངེས་པ་དང༌། ན་ཚོད་གསུམ། ཉིན་ཞག་



280
༄༅།འབུམ་ནག་འབུམ་ཆུང་།
གསུམ། ཟས་ཟོས་གསུམ་དུ་ངེས་པའི་ཕྱིར་རོ།། འོ་ན་གྲངས་ངེས་པ་གསུམ་དུ་
ཡོད་ན་གོ་རིམ་ངེས་པ་ཡོད་དམ་མེད་ཅེ་ན་ཡོད་དེ། གོ་རིམ་ནི་ནད་སྟོབས་ཆེ་
ཆུང་དང་གྲངས་མང་ཉུང་གིས་ངེས་ཏེ། ལུང་ལས། དེ་ལ་རླུང་ནི་ནད་ཀུན་
འཁྲུག་པའི་རྒྱུ། སྣ་འདྲེན་མཇུག་སྡུད་འཐོར་དང་ཁྱབ་པར་བྱེད།། རང་རྒྱུད་
གདུག་ཅིང་ནད་མང་རྩུབ་པའི་ཕྱིར།། ཐོག་མར་རླུང་གི་བཅོས་ཐབས་བཤད་
པར་བྱ།། ཞེས་གསུངས་ པས། ཐོག་མར་རླུང་གི་ནང་དེས་ཚ་གྲང་གཉིས་ཀ་
འཁྲུག་པར་བྱེད་པས་སྟོབས་ཆེ། མཁྲིས་པ་ལྔ་དང་བསྡོང་། བད་ཀན་ལྔ་དང་
བསྡོང༌། རླུང་རང་དང་ནད་འཐོབ་པའི་ཕྱིར་ནད་མང་བས་དང་པོར་སྨོས་
པའོ། མཁྲིས་པ་དེ་རླུང་བས་སྟོབས་ཆུང་ལ། ནད་གདུག་ཅིང་སྲོག་ལ་མྱུར་དུ་
རྒོལ་བ་སྟེ་སྟོབས་འབྲིང་། མཁྲིས་པ་ལྔ་པོ་དེ་བད་རླུང་དང་བསྡོང་ལ་ནང་མི་
འཐབ་པས་རླུང་ལས་ནད་ཉུང་བའི་ཕྱིར་བར་དུ་སྨོས་པའོ།། བད་ཀན་ལྔ་པོ་དེ་
བསྡོང་ཟླ་རླུང་མཁྲིས་གང་དང་བསྡོང་ཡང་རླུང་མཁྲིས་ཀྱི་ཁོངས་སུ་འགྲོ། ནང་
མི་འཐབ་པས་ནད་ཉུང་ལ་འཇམ་ཞིང་སྟོབས་ཆུང་བས་མཐའ་མར་སྨོས་པའོ།།
དེ་ལྟར་རླུང་མཁྲིས་བད་ཀན་གསུམ་པོ་དེ་ལུས་ཀྱི་ངོ་བོ་ཡིན་པའི་ཕྱིར་རྣམ་པར་
མ་གྱུར་ན་ལུས་གནས་པར་བྱེད་ལ། ནད་ཡིན་པའི་ཕྱིར་རྣམ་པར་གྱུར་པས་
ལུས་འཇོམས་པར་བྱེད་པའོ།། དབྱེ་བ་རྒྱས་བཤད་ནི། རླུང་ལ་དབྱེ་ན་སྲོག་
འཛིན་གྱེན་རྒྱུ་དང་། ཞེས་པའི་ཚིག་དྲུག་གིས་སྟོན་ཏེ། དེ་ལ་རླུང་ལྔ་ཡོད་དེ།
སྲོག་འཛིན་པའི་རླུང་དང༌། གྱེན་རྒྱུའི་རླུང་དང་། ཁྱབ་བྱེད་ཀྱི་རླུང་དང༌། མེ་
མཉམ་གྱི་རླུང་དང༌། ཐུར་དུ་སེལ་བའི་རླུང་ངོ༌།། མཁྲིས་པ་ལ་ལྔ་སྟེ། མཁྲིས་
པ་འཇུ་བྱེད་དང་། མཁྲིས་པ་མདངས་སྒྱུར་དང༌། མཁྲིས་པ་སྒྲུབ་བྱེད་དང་།
མཁྲིས་པ་མཐོང་བྱེད་དང་། མཁྲིས་པ་མདོག་གསལ་དང་ལྔའོ།། བད་ཀན་ལ་
ཡང་ལྔ་སྟེ། བད་ཀན་རྟེན་བྱེད་དང་། བད་ཀན་མྱགས་བྱེད་དང་། བད་ཀན་
མྱོང་བྱེད་དང༌། བད་ཀན་འབྱོར་བྱེད་དང་། བད་ཀན་ཚིམ་བྱེད་དང་ལྔའོ།
དེ་ལྟར་སྤྱིར་བསྡོམས་བཅོ་ལྔར་ཤེས་པར་བྱའོ།། གཉིས་པ་མངལ་དུ་གནས་ཚུལ་



༄༅།འབུམ་ཆུང་།
281
ནི། དེ་ཉིད་མངལ་དུ་གནས་པའི་ཚུལ་བསྟན་པ།། ཞེས་ སོགས་ཚིག་གསུམ་
གྱིས་དོན་འདི་སྟོན་ཏེ། དེ་ལ་ནད་ལུས་ཟུངས་དྲི་མ་གསུམ་པོ་དེ་ཆགས་གནས་
འཇིག་གསུམ་གྱི་རྩ་བ་ཡིན་ན། ནད་རླུང་མཁྲིས་བད་ཀན་གསུམ་པོ་དེ་དང་པོ་
མངལ་དུ་ཇི་ལྟར་ཆགས་ཤེ་ན། སྐྱེ་བ་ལེན་པའི་དང་པོ་ཕ་མའི་ཁུ་ཁྲག་ལ་བརྟེན་
ནས་མངལ་དུ་ཆགས་པའོ།། འོ་ན་རླུང་མཁྲིས་བད་ཀན་གསུམ་པོ་དེ་གནོད་
བྱེད་ཉེས་པར་འདུག་པས། མངལ་འཇིག་སྟེ་མི་ཆགས་པར་རིགས་སོ་ཞེ་ན།
ལུས་ཀྱི་ངོ་བོ་ཡང་ནད་ཡིན་ལ། ནད་ཀྱང་ལུས་ཀྱི་ངོ་བོ་ཡིན་པའི་ཕྱིར་ཆགས་
པའི་རྩ་བ་ཡང་བྱེད་དེ། དཔེར་ན་ཤིང་དུག་ཅན་གྱི་སྲིན་བུ་དང་འདྲའོ།། དེ་ཇི་
ལྟར་འདྲ་ན། དུག་དེས་སྲོག་ཆགས་གཞན་ལ་གནོད་ཀྱང་དུག་ཤིང་རང་ལ་སྐྱེས་
པའི་སྲིན་བུ་དེ་དང་པོ་ཆགས་པ་དང་གནས་པའི་རྩ་བ་ཡང་བྱེད་ལ། མཐའ་
མར་འཆི་བའི་རྩ་བ་ཡང་བྱེད་པ་དང་འདྲའོ།། རང་བཞིན་དུ་གྱུར་ཚུལ་བསྟན་
པ་ནི། ཁུ་ཁྲག་མངལ་གནས་ཟས་དང་སྤྱོད་ལམ་གྱི་ཞེས་སོགས་ཤོ་ལོ་ཀ་གཅིག་
གིས་སྟོན་ཏེ། དེ་ལ་རླུང་མཁྲིས་བད་ཀན་གསུམ་གྱི་དབང་གིས་ཁམས་ཀྱི་རང་
བཞིན་མི་གཅིག་པས་ རིགས་བདུན་དུ་འགྱུར་ཏེ། དེ་ཡང་ཇི་ལྟར་འགྱུར་ན།
ཁུ་ཁྲག་གཉིས་ལ་རླུང་མཁྲིས་བད་ཀན་ཤས་ཆེ་ཆུང་དང༌། མངལ་ན་གནས་
པའི་དུས་མའི་ཁ་ཟས་དང་སྤྱོད་ལམ་གྱིས་རླུང་མཁྲིས་བད་ཀན་ ཤས་ཆེ་ཆུང་
འབྱུང་བ་ལས། དེའི་དུས་སུ་རླུང་ཤས་ཆེ་བར་གྱུར་ན་རང་བཞིན་ཆུང་བ་སྟེ་
རླུང་གི་མིར་འགྱུར། དེ་ བཞིན་དུ་མཚུངས་པ། མཁྲིས་ པ་ ཤས་ཆེ་ན་ རང་ བཞིན་
འབྲིང་པོ་སྟེ་མཁྲིས་པའི་མིར་འགྱུར། བད་ཀན་ཤས་ཆེ་ན་རང་བཞིན་ཆེན་པོ་
སྟེ་བད་ཀན་གྱི་མིར་འགྱུར། ཉེས་པ་ཆ་མཉམ་ན་རང་བཞིན་མཆོག་ཏུ་འགྱུར་
ཏེ་འདུས་པའི་མིར་འགྱུར། དེ་རྣམས་མཚུངས་པ་སྟེ། རླུང་མཁྲིས་ཤས་ཆེ་ན་
རླུང་གི་མི་ལས་ཆེ་ལ། མཁྲིས་ པ་ བས་ཆུང་བས་རླུང་མཁྲིས་ གཉིས་ཀྱི་མིར་
འགྱུར། དེ་བཞིན་དུ་བད་མཁྲིས་གཉིས་ཤས་ཆེ་ན་རང་བཞིན་གཉིས་ཀྱི་བར་
མར་འགྱུར། དེ་བཞིན་དུ་བད་རླུང་གཉིས་ཤས་ཆེ་ན་བར་མར་འགྱུར་ཏེ། དེ་



282
ཨུཉྩ།འབུམ་ནག་འོབུམ་ཆུང་།
ལྟར་རང་བཞིན་བདུན་པོ་དེའི་མཚན་ཉིད་ནི་ལུས་ཀྱི་དབྱེ་བའི་སྐབས་ན་གསལ་
ལོ།། མེ་དྲོད་དུ་འགྱུར་ཚུལ་ནི། དེ་བཞིན་ཕོ་བའི་མེ་དྲོད་ཅེས་པ་ལ་སོགས་པ་
ཚིག་གསུམ་གྱིས་སྟོན་ཏེ། རླུང་མཁྲིས་བད་ཀན་གསུམ་གྱི་རང་བཞིན་བདུན་དུ་
འགྱུར་བ་དེ་བཞིན་དུ། མེ་དྲོད་ཡང་བཞིར་འགྱུར་ལ། ལྟོ་བ་ཡང་གསུམ་དུ་
འགྱུར་རོ།། དེ་ཡང་རླུང་གི་རང་བཞིན་ཅན་ནམ་རླུང་ཤས་ཆེ་བའི་དུས་ན་མེ་
དྲོད་མི་སྙོམས་ཏེ། རེས་འགའ་མེ་དྲོད་ཆེ་ན། རེ་འགའ་ཆུང་བར་འགྱུར་རོ།།
མཁྲིས་པས་ནི་མེ་དྲོད་རྣོ་བའམ་ཆེ་བར་འགྱུར་ཏེ༔ ཟས་འཇུ་དཀའ་བ་ཡང་
མྱུར་བར་འཇུ་བའོ། བད་ཀན་གྱིས་མེ་དྲོད་ཆུང་བར་འགྱུར་ཏེ༔ ཟས་འཇུ་སླ་
བ་ཟོས་ཀྱང་དུས་སུ་འཇུ་མི་ནུས་པའོ།། ཉེས་པ་གསུམ་མཉམ་ན་མེ་དྲོད་ཀྱང་
མཉམ་པ་སྟེ། མེ་དྲོད་རན་པས་ཟས་ཆེས་པ་དང་འཇུ་དཀའ་བ་རྣམས་དུས་སུ་
མི་འཇུ་ལ། ཆུང་བ་དང་འཇུ་སླ་བ་རྣམས་མྱུར་དུ་འཇུ་བར་འགྱུར་རོ།། ལྟོ་བའི་
འགྱུར་ཚུལ་ནི། ལྟོ་བ་རླུང་གིས་སྲ་ལ་མཁྲིས་པས་སྙི།། བད་ཀན་གྱིས་ནི་ལྟོ་བ་
བར་མར་འགྱུར།། ཞེས་པས་སྟོན་ཏེ། རླུང་ཤས་ཆེ་ན་ལྟོ་བ་སྲ་བར་འགྱུར་ཏེ།
བཤལ་སྨན་རྣོན་པོས་ཀྱང་དུས་སུ་མི་ཕིགས་ཏེ་དཀའ་འོ། མཁྲིས་ཤས་ཆེ་ན་ལྟོ་
བ་སྙི་བར་འགྱུར་ཏེ། ཆང་ངོམ་ཞོའི་ཁ་ཆུ་ལྟ་བུས་ཀྱང་འཁྲུ་བར་ནུས་པའོ།
བད་ཀན་ ཤས་ཆེ་ན་ལྟོ་བ་བར་མར་འགྱུར་ཏེ། སྨན་ བརྟུལ་ན་ མི་ ཕིགས་ལ།
རྣོས་ན་དྲགས་པར་འགྱུར་བའོ༎ གནས་ས་ནི། གནས་ས་ལུས་ཁྱབ་གྱུར་ཀྱང་
སྙིང་ག་དང་། ལྟེ་ བའི་འོག་ བར་ སྟེང་ནས་ མས་ རིམ་གནས།། ཞེས་པ་སྟེ།
ཉེས་པ་གསུམ་གྱི་གནས་ས་ནི་སྤྱིར་ལུས་ཀུན་ལ་ཁྱབ་པར་གྱུར་ཀྱང༌། ཁྱད་པར་
གཞི་ཆེར་གནས་པ་ནི། སྙིང་ག་དང་ལྟེ་བ་གཉིས་ཀྱི་ལུས་སྟོད་སྨད་བར་གསུམ་
དུ་ཕྱེ་བའི་རླུང་མཁྲིས་བད་ཀན་གསུམ་མས་ཀྱི་རིམ་པར་གོ་རིམ་དུ་སྦྱར་ཏེ་དེ་ཡང་། ལྟེ་བ་མན་
ཆད་རླུང་གི་གནས། ལྟེ་ བ་ནས་སྙིང་གའི་བར་མཁྲིས་པའི་གནས། སྙིང་ག་
ཡན་ཆད་བད་ཀན་གྱི་གནས་སོ།། ཉེས་པའི་ལས་ལ་སྤྱི་དང་ཁྱད་པར་གཉིས།
སྤྱི་ལ་གསུམ། རླུང་གི་ལས་དང་། མཁྲིས་པའི་ལས་དང༌། བད་ཀན་གྱི་ལས་



༄༅འབུམ་ཆུང་།
283
སོ།། རླུང་སྤྱིའི་ལས་ནི། ཉེས་པའི་ལས་ནི་རླུང་གི་དབུགས་འབྱིན་རྔུབ་ཅེས་པ་
སོགས་ཚིག་གསུམ་གྱིས་སྟོན་ཏེ། རླུང་གིས་ནི་དབུགས་འབྱིན་པ་དང་། རྔུབ་
པ་དང་། སྒུལ་བསྐྱོད་ཀྱི་ལས་དང་། སྤྱོད་པ་དང་། ཤུགས་འབྱིན་པ་དང་།
གནོད་བྱ་ལུས་ཟུངས་དྲི་མ་སོགས་ལེགས་པར་རྒྱུ་ཞིང་སྨིན་པ་དང༌། དབང་པོ་
རྣམས་གསལ་བ་སོགས་ལུས་རྗེས་སུ་འཛིན་པ་དང་ཕྲ་བར་བྱེད་པའོ།། མཁྲིས་
པའི་སྤྱི་ལས་ནི། མཁྲིས་པས་བཀྲེས་སྐོམ་ཞེས་ སོགས་ཚིག་གཉིས་ཀྱི་དོན་ནི།
མཁྲིས་པས་བཀྲེས་པ་དང་། སྐོམ་པ་དང༌། ཟས་ལེན་ཅིང་འཇུ་བ་དང་། ལུས་
དྲོད་དང་། མདངས་གསལ་བ་དང་། སྙིང་དཔའ་བ་དང་། བློ་དང་ལྡན་པར་
བྱེད་པའོ།། བད་ཀན་གྱི་སྤྱི་ལས་ནི། བད་ཀན་ལུས་དང་ཞེས་ སོགས་ཚིག་
གཉིས་ཀྱིས་སྟོན་ཏེ། བད་ཀན་གྱིས་ལུས་བརྟན་པ་དང༌། བློ་བརྟན་པ་དང་།
གཉིད་ལོག་པ་དང༌། ཚིགས་རྣམས་འབྲེལ་བ་དང༌། བཟོད་བསྲན་ཆེ་བ་དང་།
ལུས་འཇམ་ཞིང་སྣུམ་པར་བྱེད་པའོ།། ཁྱད་པར་གྱི་ལས་ལ། རླུང་ལྔའི་ལས་
དང་། མཁྲིས་པ་ལྔའི་ལས་དང་། བད་ཀན་ལྔའི་ལས་དང་བཅོ་ལྔའོ།། དེ་ཡང་
རླུང་ལྔ་གནས་པའི་ས། རྒྱུ་བའི་ལམ། བྱེད་པའི་ལས་གསུམ་གསུམ་གྱིས་སྟོན་
ཏེ། དེ་ལ་ཇི་སྐད་དུ་བཤད་ན། ཁྱད་པར་སྲོག་འཛིན་རླུང་དེ་སྤྱི་བོར་གནས།།
ཞེས་སོགས་ཤོ་ལོ་ཀ་གཅིག་གིས་སྟོན་ཏེསྲོག་འཛིན་པའི་རླུང་དེ་གནས་པའི་
ས་ནི་སྤྱི་བོ། རྒྱུ་བའི་ལམ་གྲེ་བ་དང་བྲང་། བྱེད་ལས་ནི་ཟས་སྐོམ་མིད་པ་དང་།
དབུགས་རྔུབ་པ་དང་། མཆིལ་མ་འདོར་བ་དང་། སྦྲིད་པ་འབྱིན་པ་དང་།
སྒྲེག་པ་འདོར་བ་དང་། བློ་གསལ་བ་དང་། དབང་པོ་ཚིམ་པ་དང༌། སེམས་
འཛིན་པ་དང༌། དྲན་པ་གསལ་བར་བྱེད་དོ།། གྱེན་དུ་རྒྱུ་བའི་རླུང་དེ་བྲང་ལ་
གནས།། ཞེས་སོགས་ཚིག་གསུམ་གྱིས་སྟོན་ཏེ། གྱེན་དུ་རྒྱུ་བའི་རླུང་དེ་གནས་
པའི་ས་ནི་བྲང་། རྒྱུ་བའི་ལམ་ནི་སྣ་ལྕེ་དང་ལྐོག་མ། བྱེད་ལས་ནི་ཚིག་འབྱིན་
པ་དང་། སྟོབས་བསྐྱེད་པ་དང་། མདངས་གསལ། ཁ་དོག་འབྱིན། འབད་
རྩོལ་བྱེད། དྲན་པ་གསལ་བར་བྱེད་དོ།། ཁྱབ་བྱེད་རླུང་དེ་སྙིང་ལ་གནས་པ་སྟེ་



284
༄༅།འབུམ་ནག་འབུམ་ཆུང་།
ཞེས་སོགས་ཚིག་གསུམ་ གྱིས་སྟོན་ཏེ། རླུང་ཁྱབ་བྱེད་དེའི་ གནས་ པའི་ ས་ནི་
སྙིང་། རྒྱུ་བའི་ལམ་ནི་ལུས་ཀུན་ཁྱབ་པར་གནས་ཤིང་རྒྱུ། བྱེད་ལས་ནི་རྐང་པ་
འདེགས་པ་དང་། འཇོག་ པ་ དང་། འགྲོ་བ་དང་། ཡན་ལག་ དང་། ལྕེ་
བརྐྱང་བསྐུམ་བྱེད་ཅིང་བུ་ག་རྣམས་འབྱེད་པ་དང༌། འཛུམ་པ་སོགས་ལུས་ཀྱི་
བྱ་བ་ ཕལ་ རག་ལུས་ པའོ།། མེ་ དང་ མཉམ་ པའི་ རླུང་དེ་ ཕོ་ བར་ གནས་ཞེས་
སོགས་ཚིག་གསུམ་གྱིས་སྟོན་ཏེ། མེ་དང་མཉམ་པའི་རླུང་དེ་གནས་པའི་ཕོ་བའི་
ཟངས་ཚགས་ལ། རྒྱུ་བའི་ལམ་ནང་ཁྲོལ་ཀུན་ཏུ། བྱེད་ལས་ནི་ཁ་ཟས་འཇུ་བ་
དང་། དྭངས་སྙིགས་འབྱེད་པ་དང་། ལུས་ཟུངས་བདུན་སྨིན་པར་བྱེད་པའོ།།
ཐུར་དུ་སེལ་བའི་རླུང་ནི་གཞང་ལ་གནས་ཞེས་སོགས་ཚིག་གསུམ་གྱིས་སྟོན་ཏེ།
ཐུར་དུ་སེལ་བའི་རླུང་དེ་གནས་ས་ནི་གཞང༌། རྒྱུ་ལམ་ནི་ལོང་། ལྒང་པ་གསང་
བ། བརླ་ནང་དུ་རྒྱུ། བྱེད་ལས་ནི་ ཁུ་ ཁྲག་འབྱིན་པ་དང་། སྡོམ་ པ་ དང་།
མངལ་ན་གནས་པ་རྣམས་འབྱིན་སྡོམ་བྱེད་དོ༎ མཁྲིས་པ་ལྔ་པོ་ལ་ཡང་གནས་
དང་བྱེད་ལས་གཉིས་གཉིས་ཏེ། འཇུ་བྱེད་ཞུ་དང་མ་ཞུའི་བར་ན་གནས་ཞེས་
སོགས་ཚིག་གསུམ་གྱིས་སྟོན་ཏེ། མཁྲིས་པ་འཇུ་བྱེད་དེ་ གནས་ནི་ཞུ་དང་མ་
ཞུའི་བར་ན་ཕོ་བའི་ཟངས་ཚགས་ཀྱི་འོག་གི་རྒྱུ་མའི་མགོ་ལྟེ་བའི་ཐད་ན་གནས།
བྱེད་ལས་ནི་ཟས་འཇུ་བ་དང༌། དྭངས་སྙིགས་འབྱེད་པ་དང་། ལུས་ཀྱི་དྲོད་
བསྐྱེད་པ་སོགས་བྱེད་ལ། མདངས་བསྒྱུར་ལ་སོགས་མཁྲིས་པ་ལྷག་མ་བཞི་པོ་
རྣམས་ཀྱི་རྟེན་བྱས་ནས་སྟོབས་བསྐྱེད་པའི་གྲོགས་བྱེད་དོ།། མཁྲིས་པ་མདངས་
བསྒྱུར་མཆིན་པར་གནས་པ་དེ་ཞེས་སོགས་ཚིག་གཉིས་ཀྱིས་སྟོན་ཏེ། མཁྲིས་པ་
མདངས་བསྒྱུར་དེ་གནས་པའི་ས་མཆིན་པ་ལ་གནས། བྱེད་ལས་ནི་དངས་མ་
སེར་པོར་བསྒྱུར། ཁྲག་དམར་པོར་བསྒྱུར་བ་སོགས་གནོད་བྱ་བཅུའི་རང་རང་
གི་ཁ་དོག་སྒྱུར་བར་བྱེད་དོ།། མཁྲིས་པ་སྒྲུབ་བྱེད་སྙིང་ལ་གནས་པ་སྟེ་ཞེས་
སོགས་ཚིག་གཉིས་ཀྱིས་སྟོན་ཏེ། མཁྲིས་པ་སྒྲུབ་བྱེད་དེ་གནས་པའི་ས་ནི་སྙིང་
ལ་གནས། བྱེད་ལས་ནི་ཡིད་གཞུངས་པ་དང་། ང་རྒྱལ་སྐྱེད་པ་དང་། བློ་དང་



འབུམ་ཆུང་།
285
འདོད་པ་སྒྲུབ་པར་བྱེད་པའོ། མཐོང་བྱེད་མིག་ལ་གནས་ནས་གཟུགས་མཐོང་
བྱེད་ཅེས་སོགས་ཚིག་གཉིས་ཀྱི་དོན་ནི། མཁྲིས་པ་མཐོང་བྱེད་དེ་གནས་པའི་ས་
མིག་ལ་གནས། བྱེད་པའི་ལས་གཟུགས་མཐོང་བར་བྱེད་པའོ།། མདོག་གསལ་
པགས་མདོག་གསལ་བྱེད་པགས་པར་གནས་ཞེས་སོགས་ཚིག་གཉིས་ཀྱིས་སྟོན་
ཏེ། མཁྲིས་པ་མདོག་གསལ་དེ་གནས་ས་ནི་པགས་པར་གནས། བྱེད་ལས་ནི་
པགས་པའི་མདོག་གསལ་ བར་བྱེད་དོ།། དེ་བཞིན་དུ་བད་ ཀན་ལྔ་ལ་ཡང་།
གནས་དང་བྱེད་ལས་གཉིས་གཉིས་ཏེ། བད་ཀན་རྟེན་བྱེད་བྲང་ལ་གནས་པ་སྟེ།
ལྷག་མ་རྣམས་ཀྱི་རྟེན་དང་ཆུ་ལས་བྱེད་ཅེས་པས་སྟོན་ཏེ། བད་ཀན་རྟེན་བྱེད་
དེ་གནས་ས་ནི་བྲང་ལ་གནས། བྱེད་ལས་ནི་མྱགས་བྱེད་ལ་སོགས་ལྷག་མ་བཞི་
པོའི་རྟེན་དང༌། ཆུའི་ལས། ལུས་ཀྱི་གཤེར་བག་བརླན་རྣམས་དང་བསིལ་བར་
བྱེད་དོ།། བད་ཀན་མྱགས་བྱེད་མ་ཞུའི་ས་ལ་གནས་ཞེས་སོགས་ཚིག་གཉིས་
ཀྱིས་སྟོན་ཏེ། བད་ཀན་མྱགས་བྱེད་དེ་གནས་ ས་ནི་མ་ཞུའི་གནས་ཕོ་བ་ལ་
གནས། བྱེད་ལས་ནི་ཟས་སྐོམ་མྱགས་པར་བྱེད་དོ། བད་ཀན་མྱོང་བྱེད་ལྕེར་
གནས་རོ་ཚོར་བྱེད་ཅེས་པས་སྟོན་ཏེ། བད་ཀན་མྱོང་བྱེད་དེ་གནས་ས་ལྕེ་ལ་
གནས། བྱེད་ལས་ནི་མངར་བ་ལ་སོགས་པའི་རོ་ཚོར་བར་བྱེད་དོ།། ཚིམ་བྱེད་
ཅེས་པས། ཚིམ་བྱེད་དེ་ཡང་གནས་ས་མགོ་ལ་བྱས་ནས། བྱེད་ལས་དབང་པོ་
ལྔ་པོའི་ཡུལ་འཆར་བས་ཚིམ་པར་བྱེད་དོ། བད་ཀན་འབྱོར་བྱེད་ཅེས་སོགས་
ཚིག་གཉིས་ཀྱིས་སྟོན་ཏེ། བད་ཀན་འབྱོར་བྱེད་དེ། གནས་ཚིགས་མིག་ཀུན་ལ་
གནས་ནས། བྱེད་ ལས་ ནི་ ཚིགས་ མིག་ ཀུན་ འབྱོར་ བར་ བྱེད་ དེ། བརྐྱང་
བསྐུམས་ལ་སོགས་པའི་གཉེན་[མཉེན]བྱེད་པའོ།། མཐའ་མ་ཉེས་པའི་མཚན་
ཉིད་བསྟན་པ་ལ་མདོར་རྒྱུས་གཉིས་ཏེ། དང་པོ་མདོར་བསྟན་ནི། ཉེས་པའི་
མཚན་ཉིད་ རླུང་ མཁྲིས་ བད་ ཀན་ གསུམ་ ཞེས་ པས། རླུང་ གི་ མཚན་ ཉིད།
མཁྲིས་པའི་མཚན་ཉིད། བད་ཀན་གྱི་མཚན་ཉིད་དོ།། དེ་ལ་རླུང་གི་མཚན་
ཉིད་རྒྱས་པ་ནི། རླུང་གི་མཚན་ཉིད་ཅེས་སོགས་ཚིག་གཉིས་ཀྱིས་སྟོན་ཏེ། དེ་



，
286
༄༅fའབུམ་ནག་འབུམ་ཆུང་།
ལ་དྲུག རྩུབ་པ། ཡང་བ། གྲོང་བ། སྲ་བ། ཕྲ་བ། གཡོ་བའོ།། དེ་ལས་
རྩུབ་པ་ནི་རང་རྒྱུད་སྡུག་[ གདུག] ཅིང་རྩུབ་པས་མེ་ལྟར་ནད་དྲུག་ལ་བཟོད་
དཀའ་སྟེ། དཔེར་ན་མི་ཐུབ་དང་འདྲའོ།། དེའི་རྟགས་སུ་ན་དུས་ན་ཇི་ལྟར་
འོང་ན། ལྕེ་རྩུབ། པགས་པ་རྩུབ། གཏར་ཁྲག་རྩུབ། གོས་འཇམ་པོ་གྱོན་
ཡང་ལུས་རྩེ་ཡེར་རེ་བྱེད་པ་འབྱུང་ངོ་།། ཡང་བ་ནི་རང་རྒྱུད་ཡང་བར་གནས་ལ།
གཉེན་པོའི་ཁ་ན་ཡང་ཡང་བ་སྟེ། དེ་ལ་ནད་རྟགས་ཇི་ལྟར་འབྱུང་ན། ལུས་
ཡང་། ཤེས་པ་ཡང་། བྱུག་པ་དང་། གསུར་དུད་ཙམ་གྱིས་ཡང་ངོ་སོ་འབྱུང་
བའི་ཕྱིར་རོ། གྲང་བ་ནི་བསིལ་བ་རང་ཙམ་མ་ཡིན་ཏེ། ངོ་བོ་ལ་དྲོད་མེད་
པར་གནས་པའོ།། དེའི་ནད་རྟོགས་སུ་གྲང་ཤུམ་བྱེད། དྲོ་སར་སྙེག ཟས་
སྐོམ་དྲོད་ལ་སྲེད་པ་འབྱུང་ངོ༌།། སྲ་བ་ནི་མི་འདུལ་ཞིང་ཕུགས་དཀའོ།། དེའི་
ནད་རྟགས་སུ་སྐྲངས་པ་སྲ་བས་རྣག་ཏུ་འགྲོར་མི་འདོད། ཚ་བ་སྨིན་དཀའ།
ལྟོ་བ་སྲ་བས་སྦྱོང་མི་ཐེབས་པ་སོགས་སོ།། ཕྲ་བ་ནི་རྫས་སུ་མ་གྲུབ་པའི་ཕྱིར།
བུ་ག་ཤིན་ཏུ་ཕྲ་བ་རྣམས་སུའང་འཇུག་ནུས་ཏེ། ནད་རྟགས་སུ་བ་སྤུའི་རྩ་བར་
ཞུགས་པས་སྐྲ་ལངས། བ་སྤུ་ལངས། སོ་དང་སེན་མོའི་བར་ཚུན་རྩེ་བ་དང་།
སྦྲིད་པ་དང་། བེར་བ་སོགས་འབྱུང་ངོ་།། གཡོ་བ་ནི་གཅིག་ཏུ་མི་གནས་པར་
འཕོ་འགྱུར་ཆེ་བ་སྟེ། དེའི་ནད་རྟགས་སུ་སེམས་འཕྱོ། འགྲོ་འདོད། ཁ་སླ།
ནད་འཕེལ་འགྲིབ་ཚེ། གཟེར་བ་འཕོ། སྐྲངས་འཕོ་ སྐྲན་འཕོ། འགྱུར་ལྡོག་
ཆེ། རྩ་མི་རྟག་པ་ སོགས་ གཡོ་བར་འགྱུར་རོ།། མཁྲིས་པའི་མཚན་ཉིད་ནི།
མཁྲིས་པའི་མཚན་ཉིད་ སྣུམ་ བཅས་ སོགས་ཚིག་ གཉིས་ཀྱིས་སྟོན་ཏེ། དེ་ལ་
བདུན། སྣུམ་པ། རྣོ་བ། ཚ་བ། ཡང་བ། དྲི་མནམ་པ། འཁྲུ་བ། གཤེར་
བའོ། དེ་ལ་སྣུམ་བཅས་ཞེས་པ་ནི། ངོ་བོ་སྣུམ་ པ་ རང་འབའ་ཞིག་མ་ཡིན་
ཞིང་། ཅུང་ ཟད་སྣུམ་པ་དང་ལྡན་པའོ།། དེའི་ནད་ དུ་ གྱུར་ བའི་ རྟགས་ སུ་
གདོང་བ་སྣུམ། བ་སྤུའི་སྒོ་སྣུམ་པ་སོགས་འབྱུང་ངོ༌།། རྣོ་བ་ནི་ལས་བྱེད་པ་
མྱུར་བ་སྟེ། དེའི་རྟགས་སུ་ཚ་བ་སྨིན་སླ། སྐྲངས་བ་རྣག་སླ། ནད་འཕེལ་བ་



༄༅།འབུམ་ཆུང་།
287
åra
ir
སྐྱེན། སྲོག་ལ་མྱུར་དུ་ རྒོལ་ བའོ།། ཚ་བ་ནི་ངོ་བོ་ཆུ་ཚན་ལྟར་གནས་པས།
གནོད་བྱ་འཚིག་ནུས་པ་སྟེ། དེའི་ནད་རྟགས་སུ་ལུས་ཚ་བས་གདུང་། ཟས་
སྤྱོད་བསིལ་ལ་སྲེད་པའོ།། ཡང་བ་ནི་སྐབས་འདིར་ངོ་བོ་ཡང་བ་རང་མ་ཡིན་
ཞིང་གཉེན་པོའི་ཁ་ན་ཡང་བ་སྟེ། ནད་རྟགས་ཚ་བ་རྐྱང་པ་ལས་མ་འདས་པ་
རྣམས་ལ་ཆུ་བཞི་བསྟེན་པས་འཕྲལ་དུ་ལྡོག་ནུས་པའོ།། དྲི་མནམས་པ་ནི་སྣའི་
དབང་པོ་ལ་དཀུ་བ་སྟེ། རྡུལ་དྲི། ཁ་དྲི། ཆུའི་དྲི༔ འཁྲུ་བའི་དྲི། ནད་ཀྱི་དྲི་
ཆེ་བའོ།། འཁྲུ་བ་ནི་ལྟོ་སྙི་བས་ཐུར་དུ་འབྱུང་བ་སྟེ། དེའི་རྟགས་སུ་ཟས་སྤྱོད་
མི་མཐུན་པ་བག་ཙམ་རེ་ལ་འཁྲུ་བ་འབྱུང་ངོ་། གཤེར་བ་ནི་བསྐམ་པོ་མ་ཡིན་
ཞིང་ངོ་བོ་ལ་བརླན་ཞིང་གཤེར་བ་ཡོད་པའོ།། དེའི་རྟགས་སུ་འཁྲུ་བ་སླ། ལུད་
པ་སླ། གཏར་ཁྲག་སླ་ བ་ སོགས་འབྱུང་བའོ།། བད་ཀན་གྱི་མཚན་ཉིད་ནི།
བད་ཀན་མཚན་ཉིད་སྣུམ་ཞིང་བསིལ་བ་དང་ཞེས་པ་ཚིག་གཉིས་ཀྱིས་སྟོན་ཏེ།
དེ་ལ་བདུན་སྣུམ་པ། བསིལ་བ། ལྕི་བ། རྟུལ་བ། འཇམ་པ། བརྟན་པ།
འབྱར་བག་ཅན་དུ་གནས་པའོ།། དེ་ལ་སྣུམ་པ་ནི་རྫས་ཀྱི་ངོ་བོ་སྣུམ་པར་གནས་
པ་སྟེ། དེའི་ནད་རྟགས་སུ་འཁྲུ་སྐྱུག དྲི་མ་གཏར་ཁྲག་ཀུན་མདོག་སྣུམ་པའོ༎
བསིལ་བ་ནི་ཚ་བ་མེད་པ་ཙམ་མ་ཡིན་ཞིང་ཤིན་ཏུ་གྲང་བའོ།། དེའི་རྟགས་སུ་
ལུས་ལ་དྲོད་མེད། ཟས་སྤྱོད་དྲོད་ལ་སྲེད་པ་འབྱུང་ངོ་།། ལྕི་བ་ནི་རྫས་ཀྱི་ངོ་བོ་
ལྕི་བས་གཉེན་པོའི་ཁ་ན་ཡང་ལྕི་བའོ།། དེའི་རྟགས་སུ་ལུས་ལྕི། ཤེས་པ་ལྕི།
ནད་རྒྱས་ནས་གཉེན་པོས་འཇོམས་དཀའ་འོ།། རྟུལ་བ་ནི་བུ་ག་ཕྲ་མོར་འཇུག་
མི་ནུས་ཏེ། དེའི་རྟགས་སུ་ནད་རྒྱས་པ་བུལ། སྲོག་གཅོད་བུལ། བུ་ག་ཕྲ་མོར་
མི་འཇུག་གོ། འཇིམ་པ་ནི་རང་རྒྱུད་འཇམ་པར་གནས་པ་སྟེ། དེའི་རྟགས་སུ་
ལྕེ་འཇམ། པགས་ པ་ འཇམ། གཏར་ཁྲག་འཇམ། ནད་ འཇམ་ ཞིང་ ཟུག་
གཟེར་ཆུང་བའོ།། བརྟན་པ་ནི་འགྱུར་ལྡོག་མི་བྱེད་པ་སྟེ། དེའི་ རྟགས་ སུ་
སྐྲངས་བརྟན། གཟེར་བརྟན། སྐྲན་བརྟན། ནད་བརྟན། གང་ཡང་རྟག་
ཐུབ་པའོ།། འབྱར་བག་ཅན་ནི། རྫས་ཀྱི་ངོ་བོ་རང་དེ། སྣ་རིང་ལ་སྦྱིན་པ་སྟེ།



288
༄༅འབུམ་ནག་འབུམ་ཆུང་།
དེའི་རྟགས་སུ་འཁྲུ་སྐྱུག་དང༌། ལུད་པ་དང༌། གཏར་ཁྲག་ དང་། མཆིལ་
སྣབས་རྣམས་ལ་བེའུ་སྣབས་འབྱུང་བའོ་ཞེས་བཤད་པའོ།། ལེའུའི་མཚན་ནི་
བདུད་རྩི་ཞེས་པ་གོང་ལྟར་རོ།། ལེའུ་ལྔ་པའི་ལྷན་ཐབས་སོ།། ལེའུ་བདུན་པ་
དང་དྲུག་པ་མཆན་བུ་ལྟར་བཤད་དོ།། གནས་གཉིས་པའོ།།
གསུམ་པ། འཕེལ་འགྲིབ་ནད་ཀྱི་གནས་བསྟན་པ།
གནས་གསུམ་པ་འཕེལ་འགྲིབ་ནད་ཀྱི་གནས་ལ་ལེའུ་ལྔའི། ལེའུ་དང་པོ་
ནད་ཀྱི་རྒྱུ་བསྟན་པ་མཆན་བུས་བཤད་ནས། ལེའུ་གཉིས་པའམ། དགུ་པ་ནད་
ཀྱི་རྐྱེན་བསྟན་པའི་ལྷན་ཐབས་ལ་མདོར་བསྟན་མཆན་བུས་བཤད་ནས། རྒྱུས་
བཤད་ལ་ཡང་མདོར་རྒྱས་གཉིས་ལས། དང་པོ་ནི། སྐྱེ་མཆེད་དུས་དང་དབང་
པོ་སྤྱོད་ལམ་རྣམས།། དམན་ལྷག་ལོག་པས་ནད་རྣམས་སྐྱིད་པར་བྱེད་ཅེས་པས་
སྟོན་ནོ། དེ་ལ་རྒྱུས་བཤད་ནི། དུས་ནི་ཚ་དུས་གྲང་དུས་ཆར་དུས་གསུམ་ཞེས་
སོགས་ཚིག་གསུམ་གྱིས་སྟོན་ཏེ། དཔྱིད་དང་སོས་ཀ་གཉིས་ཚ་བའི་དུས་ཡིན།
དགུན་སྟོད་དགུན་སྨད་གཉིས་གྲང་བའི་དུས་ཡིན། དབྱར་དང་སྟོན་ གཉིས་
ཆར་གྱི་དུས་ཡིན་ནོ།། དེ་ལས་དུས་དམན་ལྷག་ལོག་པ་གང་ལ་བྱ་ཞེ་ན། ཚ་
དུས་ན་ཚ་བ་ཆུང་། གྲང་དུས་ན་གྲང་བ་ཆུང༌། ཆར་དུས་ན་ཆར་པ་ཆུང་བ་ནི་
དུས་དམན་པའོ།། ཚ་དུས་ན་ཚ་བ་ཆེ་དྲགས་པ། གྲང་དུས་ན་གྲང་བ་ཆེ་དྲགས་
པ། ཆར་དུས་ན་ཆར་པ་ཆེ་དྲགས་པ་ནི་ དུས་ ལྷག་པའོ།། ཚ་དུས་ན་གྲང་།
གྲང་དུས་ན་ཚ། ཆར་དུས་ན་ཆར་མེད་པ་ནི་དུས་ལོག་པའོ།། དེ་གསུམ་གང་
བྱུང་ཡང་ནད་སྐྱེ་ཞིང་མཆེད་པའི་རྒྱུར་འགྱུར་ཏེ་དུས། དབང་པོ་ལྔ་དང་དེ་ཡི་
ཡུལ་ལྔ་དང་ཞེས་སོགས་ཚིག་ལྔས་སྟོན་ཏེ། དབང་པོ་ཞེས་བྱ་བ་གང་ལ་བྱ་ན།
དབང་པོ་ནི་མིག་རྣ་བ་སྣ་ལྕེ་ལུས་ཏེ་ལྔ་ཡིན་ནོ།། གཟུགས་སྒྲ་དྲི་རོ་རེག་བྱ་ལྔ་ལ་
དེའི་ཡུལ་ལྔ་ཞེས་བྱའོ།། དེ་རྣམས་དམན་ལྷག་ལོག་པ་སྟེ་གང་ལ་བྱ་ན། ཆུང་བ་



༄༅།འབུམ་ཆུང་།
289
ཞེས་བྱ་བ་ནི་ཡུལ་ལ་ཤས་ཆུང་བ་སྟེ། མིག་གིས་གཟུགས་ལ་བག་ཙམ་བལྟས་པ།
རྣ་བས་སྒྲ་ལ་བག་ཙམ་ཉན་པ། སྣས་དྲི་ལ་བག་ཙམ་བསྣམས་པ། ལྕེས་རོ་ལ་
བག་ཙམ་མྱངས་བ། ལུས་ཀྱིས་གོས་བག་ཙམ་གྱོན་པ་རྣམས་དམན་པའོ།། མི་
སྦྱོར་བ་ནི་མིག་གིས་གཟུགས་ལ་མ་བལྟས། རྣ་བས་སྒྲ་མ་ཉན། སྣས་དྲི་མ་
བསྣམས་པ་གསུམ་ནི་དམན་པ་ཡིན་ནོ།། ལྕེས་རོ་མ་མྱངས། ལུས་ཀྱིས་གོས་མ་
གྱོན་པ་ནི་ལོག་པར་འགྲོའོ།། མིག་གིས་གཟུགས་ལ་ཤས་ཆེར་བལྟས་པ། རྣ་
བས་སྒྲ་ལ་ཤས་ཆེར་ཉན་པ། སྣས་དྲི་ལ་ཤས་ཆེར་བསྣམས་པ། ལྕེས་རོ། ལུས་
ཀྱིས་རེག་བྱ་རྣམས་ལ་ཤས་ཆེར་གཏད་དྲགས་པ་ནི་ལྷག་པའོ།། གཟུགས་སྒྲ་དྲི་
རོ་གསུམ་ཤིན་ཏུ་ཉེ་བ་དང་། ཤིན་ཏུ་ཆུང་བ་དང་། འཇིགས་པ་དང་ཡིད་དུ་
མི་སྡུག་པ་རྣམས་ལ་བལྟས་པ་དང་ཉན་པ་དང་བསྣམས་པ་རྣམས་ནི་ལོག་པའི་
སྦྱོར་བའོ། ལྕེས་རོ་མི་འཕྲོད་པ་དང་། སྐྱུག་བྲོ་བ་བསྟེན་ན་ལོག ལུས་ཀྱིས་
གོས་རྩུབ་མོ་གྱོན་པ་དང་། གྲང་བ་ཅན་ལ་ཁྲུས། ཚ་བ་ཅན་ལ་བསྐུ་མཉེ་བྱས་
པ་ལྟ་བུ་རྣམས་ལོག་པ་སྟེ། དབང་པོ་ལྔ་དམན་ལྷག་ལོག་པར་གྱུར་ན་ཡང་ནད་
སྐྱེ་ཞིང་མཆེད་པའི་རྒྱུ་འམ་རྐྱེན་དུ་འགྱུར་རོ།། དབང་པོ་ལས་དམན་ལྷག་ལོག་
པར་གྱུར་བ་ནི། སྤྱོད་ལམ་ལུས་ངག་ཡིད་དང་རྣམ་པ་གསུམ། ཆུང་ངམ་ཡང་
དེ་ལ་མི་འཇུག་པ་དེ་དམན་པས་དམན། པ་ཡིན་ནོ།། བསྟུད་ནས་འཇུག་པ་ལྷག་
པའི་སྦྱོར་བ་སྟེ། ཤུགས་བཀག་བཙིར་གཅུས་མི་དགེ་ལོག་སྦྱོར་རོ། ཞེས་པས་
སྟོན་ཏེ། སྤྱོད་ལམ་ཞེས་བྱ་བ་གང་ལ་བྱ་ཞེ་ན། ལུས་ངག་ཡིད་གསུམ་ལ་བྱ་སྟེ།
དེ་གསུམ་དམན་ལྷག་ལོག་པ་ ཇི་ ལྟར་འགྱུར་ན། ལུས་ཀྱི་ལས་ཆུང་བའམ།
ཡང་ན་དེ་ལ་མི་སྦྱོར་བར་དལ་པོར་བསྡད་པ་དང་། ངག་སྨྲ་བ་ཉུང་ངམ་མི་སྦྱོར་
སྨྲ་བས་བར་མ་སྨྲས་པ་དང་། ཡིད་བསམ་མནོ་ཆུང་ངམ་བསམ་མནོ་དལ་མི་སྦྱོར་བར་
བསམ་མནོ་མ་བཏང་བ་དང་། དེ་རྣམས་ནི་དམན་པའོ།། ལུས་ཀྱི་ལས་ཀ་ཧ་
ཅང་དྲགས་སམ། ངག་སྨྲ་བ་ཧ་ཅང་དྲགས་སམ། ཡིད་མནོ་བསམ་ཧ་ ཅང་
དྲགས་པོ་རྣམས་ནི་བསྟུད་ནས་འཇུག་པ་སྟེ་ལྷག་པའི་སྦྱོར་བའོ།། བཀྲེས་སྐོམ་



290
༄༅།འབུམ་ནག་འབུམ་ཆུང་།
དང་སྐྱུགས་པ་ལ་སོགས་ པའི་བཅུ་གསུམ་པོ་རང༌ གི་ གཟུགས་ལས་ བཀག་ པ་ དང་།
བཙིར་བ་དང་། སྟབས་མི་མཁས་ཀྱིས་ལུས་གཅུས་པ་ལ་སོགས་པ་དང༌། གོང་དུ་
ཤུགས་བཀག་བཙིར་གཅུས་མི་དགེ་ལོག་སྦྱོར་ཞེས་པའི་མི་དགེ་བ་ནི། སྲོག་གཅོད་རྐུ་དང་ལོག་
གཡེམ་གསུམ་ལུས་ཀྱི་ལོག་པའི་སྦྱོར་བའོ།། ངུ་བ་དང་འ ཐབ་པ་ལ་སོགས་པའི་
སྐད་དང༌། རྫུན་ཕྲ་མ་ཚིག་རྩུབ་ངག་འཁྱལ་བཞི་ངག་གིའོ།། སྡུག་བསྔལ་དྲག་
པོ་བྱུང་བ་དང་། བརྣབ་སེམས་གནོད་སེམས་ལོག་ལྟ་གསུམ་སེམས་ཀྱི་ལོག་སྦྱོར་
ཏེ། དེ་ལྟར་ལུག་ངག་ཡིད་གསུམ་དམན་ལྷག་ལོག་པས་ནད་ཀྱི་སྐྱེ་མཆེད་དུ་
འགྱུར་རོ།།
སྤྱོད་ལམ་རྐྱེན་གཉིས་ལ་གསོག་ལྡང་ཞི་བ་བསྟན་པ་ནི། གསོག་ལྡང་ཞི་
གསུམ་རྒྱུ་ དང་ ངོ་ བོའི་ དུས་ ཞེས་ སོགས་ ཏེ། གསོག་ ལྡང་ ཞི་ བའི་ རྒྱུ་ དང་།
གསོག་ལྡང་ཞི་བའི་ངོ་བོ་དང༌། གསོག་ལྡང་ཞི་དུས་སོ།། རྒྱས་བཤད་ལ། རྒྱུ་
ནི་རྩུབ་སོགས་དྲོད་ལྡན་རླུང་སོགས་ལ་ཞེས་པ་ལ་སོགས་པའི་ཚིག་དྲུག་གིས་སྟོན་
ཏེ། དང་པོ་རླུང་གསོག་པའི་རྒྱུ་ནི་ཕྱིའི་ཡུལ་ནམ་ཟླའི་དུས། ཟས་དང་སྨན་ཀྱི་
རོ་ནུས་ངག་ཡིད་ཀྱི་སྤྱོད་ལྔ་པོ་ཟེར་རྒྱུ་ཡིན་པ་པོ་དེ་རྩུབ་པ་དང་ཡང་བ་དང་སྐྱུ་བ་
དང་མཚུངས་པར་གཡོ་བ་བཞི་ལྡན་པས་རླུང་གསོག་པར་བྱེད་དེ། རླུང་གི་མཚན་
ཉིད་དང་ཆོས་མཐུན་པས་སོ།། འོ་ན་རླུང་ལ་མཚན་ཉིད་དྲུག དྲུག་ཏུ་བཤད་ཀྱང་
འདིར་གྲང་བ་མེད་དོ།། དཔྱིད་དུས་ཀྱི་དྲི་བ་ཙམ་ཡོད་པའོ།། ཡོད་ལ། འདིར་བཞི་ལས་མ་
བྱུང་ངོ་སྙམ་ན། སྐྱ་བས་སུ་ཕྲ་གཉིས་པསྐྱེད་དེ། རྩུབ་ཡང་སྐྱ་གཡོ་བཞིས་རླུང་
གི་མཚན་ཉིད་ལྔ་བཞིས་ལྔ་བསྐྱེད་པ་ཅི་ཡིན་སྙམ་ན། སྐུ་བས་སྲ་ཕུ་གཉིས་བསྐྱེད་ནུས་པའི་ཕྱིར་རོ།
སྐྱེད་པར་བྱེད་དོ།། འོ་ན་རླུང་ལྡང་བར་རིགས་སོ་ཞེ་ན། དྲོ་བ་དེ་གཅིག་པུ་
རླུང་གྲོང་བའི་གཉེན་པོར་སོང་བས། དེས་མགོ་མནན་པའི་ཕྱིར་རླུང་ལྡང་མི་
ནུས་པར་དེའི་དུས་སུ་ཡང་དྲོ་བས་མགོ་མནན་པའི་འོག་ཏུ་རྩུབ་སྐུ་གཡོ་བཞིས་རླུང་རང་
གནས་སུ་འཕེལ་ཞིང་གསོག་པར་བྱེད་དོ།། རྩུབ་ཡང་སྐྱ་གཡོ་བཞི་པོ་དེ་ལ་དྲོ་
བའི་མགོ་གནོན་ མེད་ པར་ ཆར་ དུས་ ཀྱི་དཔེས་ མཚོན། གྲུང་ བ་ དང་ ལྡན་ ཙམ་ ན།



༄༅།འབུམ་ཆུང་།
291
གསོག་པའི་དུས་སུ་གྲང་བ་མེད་པས་མ་ལངས་ཀྱང་འདིར་མཐུན་ཕྱོགས་གཅིག་
ཏུ་སོང་བས་རླུང་བསགས་པ་ལྡང་བར་བྱེད་དོ།། ལངས་པ་དེ་སྣུམ་དྲོ་བརྟན་པ་
ལྕི་བ་འཇམ་པ་ལྔ་དང་ལྡན་ཙ་ན་རླུང་གི་གཉེན་པོ་ཕྱོགས་གཅིག་ཏུ་སོང་བས་
རླུང་ཞི་བར་འགྱུར་རོ།། མཁྲིས་པ་གསོག་ལྡང་ཞི་བའི་རྒྱུ་ནི། དེ་བཞིན་རྣོ་
སོགས་བསིལ་ལྡན་མཁྲིས་པ་གསོག་ཅེས་སོགས་ཀྱིས་སྟོན་ཏེ། རླུང་ལ་གསོག་
ལྡང་ཞི་རྒྱུ་ཡོད་པ་དེ་བཞིན་དུ་མཁྲིས་པ་ལ་ཡང་ཡོད་པས་དེ་ནི་ཞེས་སྨོས་པའོ།།
རྣོ་སོགས་ནི་རྣོ་དྲོ་སྣུམ་སོགས་ཀྱིས་མཁྲིས་པ་གསོག་ལ། བསིལ་བ་དང་ལྡན་
ཙམ་ན་མཁྲིས་པའི་ཚ་བ་དེའི་མགོ་མནན་ཏེ་ལྡང་མི་ནུས་སོ།། རྣོ་རྡོ་སྣུམ་གསུམ་
གྱིས་མཁྲིས་པའི་མཚན་ཉིད་བདུན་དང་ཆོས་མཐུན་པས། ཀོ་བསྐྱེད་དེ། དྲོ་བས་ཚ་
ཡང་དྲི་མནམ་པ་གསུམ་བསྐྱེད། རྣོ་བས་འཁྲུ་བ་བསྐྱེད། སྣུམ་པས་སྣུམ་པ་
དང་གཤེར་བ་བསྐྱེད་ནུས་པའི་ཕྱིར་རོ།། ཞེས་ཟེར་ཡང་། དྲོ་བ་གཅིག་པུས་ཀྱང་ཚ་ཡང་དྲི་
མནམས་པ་གསུམ་ག་བསྐྱེད༔ རྣོ་བས་དྲོ་བ་དྲི་མནམས་པ། འཁྲུ་བ་གསུམ་ག་བསྐྱེད་ནུས། སྣུམ་པས་
རྣོ་ཚ་སྣུམ་བཅས་འཁྲུ་གཤེར་བཞི་ཀ་བསྐྱེད་ནུས་སོ།། དེ་ལ་དྲོ་བས་བསྐྱེད་ན་བསིལ་བས་
མགོ་གནོན་པ་འགལ་ཏེ། དྲོ་བ་ཡོད་པ་ན་བསིལ་བ་མེད་ལ། བསིལ་བ་ཡོད་པ་
ན་དྲོ་བ་མེད་དོ་ཞེ་ན། ཡུལ་དུས་རོ་ནུས་ལུས་ངག་གི་སྤྱོད་པ་རྣམས་ལ་དྲོ་བས་
བསྐྱེད་ཀྱང་། ལ་ལ་བསིལ་བས་མགོ་གནོན་པས་མི་འགལ་ལོ།། ཚ་ཆར་དུས་ཀྱི་
དབང་དུ་བྱས་ན་ཡང་བའི་མགོ་བསིལ་བ་ཙམ་གྱིས་ནོན་པས་ལྡང་མི་སྟེར་བར་ཕྱིར་
རང་གནས་སུ་འཕེལ་ཞིང་ གསོག་པའོ།། རྣོ་དྲོ་ སྣུམ་ གསུམ་ གྱིས་ མགོ་ གནོན།
བསིལ་བ་དེ་མེད་པར་ཚ་བ་དང་ལྡན་ཙམ་ན་མི་མཐུན་ཕྱོགས་གཅིག་ཏུ་སོང་
བས་མཁྲིས་པ་བསགས་པ་དེ་ལྡང་བར་བྱེད་དོ།། རྟུལ་སོགས་ནི། གྲང༌། ཡུལ་
དུས་རོ་ནུས་། ལུས་ཀྱི་སྤྱོད་པ་རྣམས་ རྟུལ། བསིལ། མཉེན། སླ་སྐམ་དྲུག་དང་ལྡན་
ཙ་ན་མཁྲིས་པའི་གཉེན་པོ་ཕྱོགས་གཅིག་ཏུ་སོང་བས་མཁྲིས་པ་ཞི་བར་འགྱུར་
རོ།། མཁྲིས་པའི་གསོག་ལྡང་ཞི་བ་འདིའི་སྐབས་སུ། དཔེ་གཞན་དག་པ་གཅིག་ན་མཆན་བུའི་འདི་
འདྲས་སྣང་སྟེ། རྣོ་དྲོ་སྣུམ་གསུམ་གྱིས་མཁྲིས་པའི་མཚན་ཉིད་བདུན་བསྐྱེད་པའི་རྒྱུ་མཚན་ཅི་ཡིན་ཞེ་ན༔



292
gའབུམ་ནག་འབུམ་ཆུང་།
རྣོ་བ་དེས་མཁྲིས་པའི་མཚན་ཉིད་རྣོ་བ་དང་འཁྲུ་བ་གཉིས་སྐྱེད་དོ།། དེ་ཡང་རྣོ་བས་མྱུར་དུ་འབིགས་
པའི་ཕྱིར་འཁྲུ་བ་སྐྱེད་དོ།། དྲོ་བས་ཚ་ཡང་དྲི་མནམ་པ་གསུམ་སྐྱེད། དྲོ་བ་ལས་ཚ་བ་འབྱུང་བས། དྲོ་བ་
ཙམ་དེ་གཉེན་པོའི་ཁ་ན་ཡང་བས་ཡང་བ་དང་། དྲོ་བས་འདུ་ལ་བའི་ཕྱིར་དྲི་མནམས་པ་ཡང་སྐྱེད་དོ།།
སྣུམ་པས་ནི་སྣུམ་ལ་བཅུད་ཡོད་པས། སྣུམ་བཅས་བསྐྱེད་འཁྲུ་བར་ནུས་ཏེ། རང་བཞིན་གཤེར་བས་
འཁྲུ་གཤེར་གཉིས་ཀྱང་སྐྱེད་པར་བྱེད་པའོ།། ཞེས་བཤད་པས་སོ།། བད་ཀན་གསོག་ལྡང་ཞི་
བའི་རྒྱུ་ནི། ལྕི་སྣུམ་རྟུལ་འཇམ་བརྟན་པ་ལྔ་བསིལ་བ་དང་ལྡན་པས་བད་ཀན་
གསོག་བར་བྱེད་དེ། དེ་ ཡང་དྲུག་ཀ་བད་ཀན་གྱི་ངོ་བོ་དང་མཐུན་ཕྱོགས་སུ་
སོང་བས་ལྡང་བར་རིགས་སོ་སྙམ་ན། ལྕི་སྣུམ་རྟུལ་འཇམ་བརྟན་པ་ལྔས་བད་
ཀུན་བསྐྱེད་ནས། བསིལ་བ་དེས་བད་ཀན་འཁྱགས་ནས་བསྒོངས་བ་ལྟར་བྱེད་
པས་མགོ་མནན་པ་བཞིན་དུ་སོང་སྟེ། མི་ལྡང་བར་རང་གནས་སུ་འཕེལ་ཞིང་
གསོག་པར་བྱེད་དོ།། ལྕི་སྣུམ་ལ་སོགས་ལྔ་པོ་དེས་བད་ཀན་མཚན་ཉིད་བདུན་
ལྡན་སྐྱེད་པ་ཅི་ཡིན་སྙམ་ན། འཇམ་པས་འཇམ་པ་དང༌། འབྱར་བག་ཅན་
གཉིས་བསྐྱེད་ནུས་པའི་ཕྱིར་རོ།། བསིལ་བ་དེ་མེད་པར་དྲོ་བའམ། ཚ་བ་དང་
ལྡན་ཙ་ན་བད་ཀན་འཁྱགས་པ་དེ་ཞུ་ནས་ལྡང་བར་བྱེད་པའོ།། རྩུབ་སོགས་ནི།
རྩུབ། སྐྱ། ཚ། ཡང་། རྣོ། གཡོ་དྲུག་ཏུ་ལྡན་ཙ་ན་བད་ཀན་གྱི་གཉེན་པོ་
ཕྱོགས་གཅིག་ཏུ་སོང་བས་ལངས་པ་དེ་ཞི་བར་འགྱུར་རོ། ངོ་བོ་ནི། ངོ་བོ་རང་
གནས་ཞེས་སོགས་ཤོ་ལོ་ཀ་གཅིག་གིས་སྟོན་ཏེ། གསོག་པའི་ངོ་བོ་ནི་རླུང་རང་
གི་གནས་ལྟེ་བ་མན་ཆད་རྒྱུས་པའི་ གནས་སུ་འཕེལ་བ་ནི་གསོག་པ་ཡིན། དེ་
བཞིན་དུ་མཁྲིས་པ་རང་གི་གནས་སྙིང་ག་དང་ལྟེ་བའི་བར་རམ། རྡུལ་དང་
ཁྲག་གི་གནས་སུ་འཕེལ་བ་ནི་གསོག་པ་སྟེ། བད་ཀན་ཡང་བད་ཀན་ རང་གི་
གནས་སྙིང་ག་ཡན་ནམ། དངས་མ་ཤ་ཚིལ་རྐང་དང་ཁུ་བའི་གནས་སུ་འཕེལ་
བ་ནི་གསོག་ པ་ཡིན་ནོ།། དེ་ལ་འཕེལ་བར་བྱ་བ་ ཅི་ཡིན་སྙམ་ན། ཉེས་པ་
གསུམ་ཐ་ མལ་ དུ་ གནས་ པ་ནད་ཀྱི་རྒྱུ་སྟེ། དང་པོའི་གནས་ ཚུལ་ ལས་ ཆེར་
འཕེལ་ཞིང་འཁྲུག་པའོ།། དེ་ལ་རྟགས་ཇི་ལྟར་འབྱུང་ནི། ནད་ གསོག་པའི་



ཉྩའབུམ་ཆུང་།
293
རྟགས་སུ་མི་མཐུན་པའི་ཡོན་ཏན་འདོད་པ་སྟེ། དེ་ལ་རླུང་གསོག་པའི་རྟགས་
ནི་དྲོད་ བཅུད་འདོད། མཁྲིས་པའི་རྟགས་ སུ་ བསིལ་ འདོད། བད་ཀན་ གྱི་
རྟགས་སུའང་ དྲོད་འདོད་པའོ།། ལྡང་བའི་ངོ༌བོ་ནི། རླུང་ རང་ གནས་ སུ་ .
བསགས་པ་དེ་ལངས་ནས་བད་ཀན་མཁྲིས་པའི་གནས་སུ་འགྲོ་བ་དང་། མཁྲིས་
པ་རང་གནས་སུ་བསགས་པ་དེ་ལངས་ནས་བད་རླུང་གི་གནས་སུ་འགྲོ་བ་དང་།
བད་ཀན་བསགས་པ་དེ་ལངས་ནས་རླུང་མཁྲིས་ཀྱི་གནས་སུ་འགྲོ་བ་ནི་ལོག་པའི་
ལམ་དུ་འགྲོ་བའོ།། ལོག་པའི་ལམ་དུ་ཞུགས་པའོ།། འོ་ན་ལངས་པ་ལ་རྟགས་ཇི་
ལྟར་འབྱུང་ན། རླུང་མཁྲིས་ བད་ ཀན་ གསུམ་ རང་ རང་གང་ལངས་པ་དེའི་
རྟགས་སྟོན་པར་བྱེད་པའོ།། ཞི་བའི་ངོ་བོ་ནི། རླུང་མཁྲིས་བད་ཀན་གསུམ་
རང་རང་གི་གནས་ལས་འཕེལ་ཡང་མ་འཕེལ། ཟད་ཀྱང་མ་ཟད་པར་རང་རང་
གི་གནས་སུ་མཉམ་པར་གནས་པའོ།། གསོག་ལྡང་ཞི་བའི་དུས་ལ་མདོར་རྒྱུས་
གཉིས། དང་པོ་ནི། དུས་ནི་སོས་ཀ་སོགས་གསུམ་རླུང་ལ་སོག་སྟེ།། མཁྲིས་པ་
དབྱར་དང་བད་ཀན་དགུན་སྨད་དོ་ཞེས་སོགས་ཀྱིས་སྟོན་ཏེ། གསོག་ལྡང་ཞི་བ་
གསུམ་གྱི་དུས་ནི། སོས་ཀ་དབྱར་སྟོན་གསུམ་རླུང་གསོག་ལྡང་ཞི་བའི་དུས་ཡིན་
ནོ།། དབྱར་ སྟོན་དགུན་ སྟོད་ གསུམ་ མཁྲིས་ པ་ གསོག་ ལྡང་ ཞི་ བའི་ དུས་ སོ།
དགུན་སྨད་དཔྱིད་སོས་གསུམ་བད་ཀན་གསོག་ལྡང་ཞི་བའི་དུས་ཡིན་ནོ།། རྒྱུས་
བཤད་ལ་བཞི། དེ་ལ་རླུང་གསོག་ལྡང་ཞི་བའི་རྒྱུ་ཚུལ་ནི། སོས་ཀའི་དུས་སུ་
ཡང་དང་རྩུབ་པ་ཡི།། ཞེས་སོགས་ཚིག་ལྔས་སྟོན་ཏེ། དེ་ཡང་སོས་ཀའི་དུས་ཀྱི་
ཚེ་ཕྱིའི་ ཡུལ། ནམ་ ཟླའི་ དུས། རང་ གི་ ལུས། ཟས་ དང་ སྤྱོད་ ལམ་ ཀུན་
མཚུངས་པར། ཡང་རྩུབ་སྐུ་གཡོ་བཞིར་ལྡན་པས་རླུང་གསོག་པར་བྱེད་ལ། དྲོ་
བའི་དུས་ཀྱི་མགོ་མནོན་པས་ལྡང་དུ་མི་སྟེར་རོ།། དབྱར་གྱི་དུས་སུ་ཆར་འབབ་
པ་དང་བསེར་བུ་སྐྱེས་པས། ས་གཞིའི་ཚ་གདུང་དྲོ་བ་དེ་སངས་ཏེ། གྲང་དང་
བྱུང་བས་རླུང་བསགས་པ་དེ་ལྡང་བར་བྱེད་དོ།། སྟོན་གྱི་དུས་སུ་ཡུལ་སོགས་
ཀུན་མཚུངས་པར། སྣུམ་ལྕི་དྲོ་འཇམ་བརྟན་པ་ལྔ་དང་ལྡན་པས་ཞི་བར་འགྱུར་



294
༄༅འབུམ་ནག་འབུམ་ཆུང་།
རོ། མཁྲིས་པའི་ཚུལ་ནི། དབྱར་དུས་རྣོ་ཞེས་པ་ལ་སོགས་པའི་ཚིག་གཉིས་
ཀྱིས་སྟོན་ཏེ། དབྱར་གྱི་དུས་སུ་ཟས་སྤྱོད་རྣམས་བསིལ་བས་མཁྲིས་པ་གསོག་ལ།
སྟོན་སྣུམ་ལ་དྲོ་བས་བསགས་པ་ལྡང་ཞིང་། དགུན་སྟོད་བསིལ་ལ་རྟུལ་བས་
མཁྲིས་པ་དེ་ཞི་བར་འགྱུར་རོ།། བད་ཀན་གྱི་ཚུལ་ནི། དགུན་སྨན་ལྕི་བརྟུལ་
ཞེས་སོགས་ཚིག་ གསུམ་ གྱིས་སྟོན་ཏེ། དགུན་སྨད་ཀྱི་དུས་ སུ་ བསིལ་ སྣུམ་ལྕི་
འཇམ་བརྟན་པས་བད་ཀན་སྐྱེད་ཀྱང་འཁྱགས་པས་ བསྐོངས་ཏེ་ མི་ལྡང་ངོ༌།།
དཔྱིད་ཉི་མའི་འོད་ཀྱིས་འཁྱགས་པ་དེ་ཞུ་ནས་ལྡང་ངོ༌།། སོས་ཀའི་དུས་སུ་ཡང་
རྩུབ་སྐྱ་གཡོ་ལྡན་པས་ཞི་བར་འགྱུར་རོ༎ དུས་མིན་དུ་གསོག་ལྡང་ཞི་བའི་ཚུལ་
ནི། འོན་ཀྱང་འབྱུང་བའི་ཞེས་སོགས་ཚིག་གཉིས་ཀྱིས་སྟོན་ཏེ། སྤྱིར་གསོག་
ལྡང་ཞི་བ་ལ་དུས་ཡོད་ཀྱི། འོན་ཀྱང་དུས་མ་ཡིན་ཀྱང་ཡུལ་དང་། ཟས་སྨན་
སྤྱོད་ལམ་གྱི་དབང་གིས་འཕྲལ་ཉིད་དུ་གསོག་ལྡང་ཞི་བ་འབྱུང་བ་ཡོད་པ་ཤེས་
པར་བྱའོ།།
ཁྱད་པར་གྱི་སློང་རྐྱེན་ལ་ཡང་མདོར་རྒྱུས་གཉིས་སོ། དང་པོ་ནི། ཁྱད་
པར་སློང་རྐྱེན་ཐུན་མོང་ཁྱད་པར་གཉིས་ཞེས་པས་སྤྱིར་ཡང༌། ཐུན་མོང་གི་
རྐྱེན་དང་ཁྱད་པར་གྱི་རྐྱེན་གཉིས་སོ། དང་པོ་ནི། ནད་ཀུན་སློང་བར་བྱེད་
པའི་ཞེས་སོགས་ཚིག་གཉིས་ཀྱིས་སྟོན་ཏེ། ནད་ཐམས་ཅད་ཀྱི་རྐྱེན་ནི་འབྱུང་
བའི་དུས་ལོག་པ། གདོན་དང་། དུག་དང་། མི་འཕྲོད་པའི་ཟས་ཟོས་པ་དང་།
ནད་གསོ་བ་ལོག་པ་དང་། སྔོན་གྱི་ལས་ངན་པ་སད་པ་ལས་འབྱུང་ངོ་། ཁྱད་
པར་གྱི་རྐྱེན་ལ་གསུམ་ལས། དང་པོ་ལྡང་བའི་རྐྱེན། ཁྱད་པར་ཁ་དང་ཡང་
རྩུབ་བསྟེན་དྲགས་དང་ཞེས་སོགས་ཤོ་ལོ་ཀ་གཉིས་དང་ཚིག་གཅིག་གིས་སྟོན་ཏེ།
རོ་ཁ་བ་དང་། ནུས་པ་ཡང་བ་དང་། རྩུབ་པའི་སྨན་ཟས་བསྟེན་དྲགས་པ་
དང་། ལྟོ་དང་གཉིད་མང་དུ་ཆག་པ་དང་། ལྟོ་སྟོང་ལ་ལུས་དང་ངག་གི་བྱ་བ་
དྲག་ཤུལ་དྲགས་པ་དང་། སྣ་ཁྲག་གམ། མཚོན་ཁྲག་མང་དུ་ཟགས་པ་དང་།
འཁྲུ་བ་དང་སྐྱུགས་པ་ཆེས་པའམ་བྱུང་བ་དང་། བསེར་བུ་ལ་རྒྱུན་དུ་སྡོད་ནུས་



༄༅༄༅ཎའབུམ་ཆུང་།
295
པ་དང་། ག་ཆད་ཀྱི་བར་དུ་ངུས་པ་དང་། མྱ་ངན་གྱིས་གདུངས་པ་སོགས་
སེམས་ཀྱི་ལས་ཆེས་པ་དང་། ཁའི་ལས་འཐེར་མོའམ། དབྱངས་སམ། སྔགས་
འདོན་པ་དང་ཀློག་པ་ལ་སོགས་ཆེས་པ་དང་། བཅུད་མ་བཏང་བར་ཁ་ཟས་
ཡིན་ལ་བཏང་བ་དང་། བཀྲེས་སྐོམ་སྐྱུག་པ་ལ་སོགས་པའི་ཤུགས་བཀག་པ་
དང༌། བཙིར་བ་ལ་སོགས་པའི་རྒྱུ་དེ་རྣམས་ཀྱིས་རླུང་བསགས་པ་སློང་བར་
བྱེད་པའོ། མཁྲིས་པའི་རྐྱེན་ནི་ཚོ་བའི་རོ་དང༌། རྣོ་ཚ་སྣུམ་བསྟེན་དྲགས་ཞེས་
པ་སོགས་ཤོ་ལོ་ཀ་ཕྱེད་དང་གསུམ་གྱིས་སྟོན་ཏེ། རོ་ཚ་བ་དང་ནུས་པ་སྣུམ་དྲོ་རྣོ་
གསུམ་སོགས་གོ་སླ་སྟེ། དེ་རྣམས་མཁྲིས་པ་བསགས་པ་སློང་བར་བྱེད་པའོ།།
བད་ཀན་སློང་བར་བྱེད་པའི་རྐྱེན་ནི། ཁ་མངར་ལྕི་བསིལ་སྣུམ་བསྟེན་དྲགས་པ་
དང་ཞེས་སོགས་ཤོ་ལོ་ཀ་བཞིས་སྟོན་ཏེ། དེ་རྣམས་ཀྱི་རྒྱུས་བད་ཀན་བསགས་
པ་སློང་བར་བྱེད་པའོ་ཞེས་སོགས་ནི་གོ་སླའོ།། དེ་དག་འདྲེས་ལས་ལྡན་དང་
འདུས་པར་འགྱུར།། ཞེས་སོགས་ནི་ལྡན་འདུས་སློང་བའི་རྐྱེན་ཏེ། ཉེས་གསུམ་
གྱིས་གཉིས་སློང་བའི་རྐྱེན་འདྲེས་པས་ལྡན་པའི་ནད་སློང་ལ། གསུམ་ག་འདྲེས་
པས་འདུས་པའི་ནད་སློང་བར་བྱེད་པའོ་ཞེས་གསུངས་པའོ།། བདུད་རྩི་སྙིང་པོ་
སོགས་ལེའུའི་མཚན་མཆན་བུས་བཤད་པར་སྔར་ལྟར་རོ།། ནད་ཀྱི་རྐྱེན་བསྟན་
པ་སྟེ་ལེའུ་དགུ་པའི་རྣམ་བཤད་དོ།། །།
ལེའུ་བཅུ་པ་ནད་ཀྱི་འཇུག་ཚུལ་བསྟན་པ་ནི། དེ་ནས་དྲང་སྲོང་ཞེས་
སོགས་མཆན་ལྟར་རོ།། དེ་ལ་མདོར་རྒྱུས་གཉིས། དང་པོ་ནི། དེ་ལྟར་རྒྱུ་ཞེས་
སོགས་ཤོ་ལོ་ཀ་གཅིག་གིས་སྟོན་ཏེ། ནད་ཀྱི་ཉེ་རྒྱུ་ཉེས་པ་གསུམ་ཐ་མལ་དུ་
གནས་པ་དེ་ལ། རྣམ་འགྱུར་ནད་སྐྱེད་པར་བྱེད་པའི་རྐྱེན། དེ་དང་ཕྲད་པའི་
དུས་ན་ནད་དེ་ཇི་ལྟར་འཇུག་ཅེ་ན། འཕང་བྱའི་ཡུལ་ནི་གནོད་བྱ་ཟུངས་དང་
དྲི་མ་བཅུའོ། མདའ་འཕེན་པའི་དཔེ་དང་སྦྱར། འབེན་ལྟར་གནས་པ་དེ་ལ་འཕེན་
པར་བྱེད་པའི་རྐྱེན་ནི། དུས་གདོན་ཟས་སྤྱོད་བཞི། མདའ་འཕང་བའི་སྐྱེས་བུ་
ལྟ་བུ་དེས། འཕེན་བྱེད་མདའ་ལྟ་བུའི་ཉེས་པ་རླུང་མཁྲིས་བད་ཀན་ལྟ་བུ་དེ་ལ་



296
ཀླུ་འབུམ་ནག་འབུམ་ཆུང་།
སོགས་པ་དང་། གནོད་བྱེད་ལ་ ཐོག་ པས་ གནོད་ བྱ་ དང་ འབྲེལ་ བ་ དེ་ལས་
དཔགས་པར་ནད་འཇུག་པར་ཤེས་ཤིང་བྱའོ་ཞེས་པའོ།། རྒྱས་བཤད་ནི། དེ་ལ་རླུང་
ནི་རུས་པ་ཞེས་སོགས་ཤོ་ལོ་ཀ་ཕྱེད་དང་གཉིས་ཀྱིས་སྟོན་ཏེ། དེ་ཡང་དེ་ལྟར་
གནོད་བྱ་གནོད་བྱེད་གཉིས་ ཕན་ཚུན་རྟེན་དང་བརྟེན་པར་འབྲེལ་བའི་ཕྱིར་
ཉེས་པ་རླུང་མཁྲིས་བད་ཀན་གསུམ་འཁྲུགས་པས། ལུས་ཟུངས་བདུན་ཉེས་
པར་བྱས་ཏེ་ནད་ལུས་ཟུངས་གཉིས་ཀས་དྲི་མ་ལ་གནོད་པར་བྱེད་པའོ།། དེའི་
དོན་དཔེ་དང་སྦྱར་ཏེ་རྒྱས་པར་བཤད་པ་ནི། དེ་ནི་ནད་དང་རྒྱུ་མཐུན་ཟས་ཀྱི་
བཅུད་ཅེས་ སོགས་ ཚིག་ བདུན་ གྱིས་ སྟོན་ཏེ། དེ་ ལྟར་ རྐྱེན་ བཞིས་ ཉེས་ པ་
འཁྲུགས་ནས་ལུས་ཟུངས་དང་དྲི་མ་ལ་གནོད་པར་བྱེད་པ་ནི་རྒྱས་པར་བཤད་ན་
ནད་དང་རྒྱུ་མཐུན་པའི་ཟས་ཀྱི་བཅུད་ཅེས་བྱ་སྟེ། དེ་ཡང་རླུང་དང་རྒྱུ་མཐུན་
པའི་ཟས་རོ་ཁ་བ་དང་། ནུས་པ་རྩུབ་ལ་ཡང་བ་ཟོས་པའི་དངས་མ་དེ་རླུང་ཁྱབ་
བྱེད་ཀྱི་གནོད་བྱ་བཅུའི་རྒྱུ་ལམ་གྱི་བུ་ག་རྣམས་སུ་གཏོར་ཏེ། དེའི་ཚེ་ནད་དང་
རྒྱུ་མཐུན་གྱི་ཟས་ཟོས་པའི་དངས་མ་དེ་ཟུངས་བདུན་གྱི་གནས་གང་དུ་སླེབ་ཅིང་
ཆགས་པར་གྱུར་པས། རྟེན་དང་འབྲེལ་བའི་བུ་གའི་རྐྱེན་དང་སྤྱོད་ལམ་གྱིས་
གསོག་ཅིང་ལྡང་སྟེ། རླུང་སྐྱེད་པར་བྱེད་པའི་ཟས་དེ་དང་པོ་དངས་མར་འགྲོ།
དེ་ནས་ཁྲག་ཏུ་འགྲོ། དེ་ནས་ ཤ དེ་ནས་ཚིལ། དེ་ནས་རུས་པ། དེ་ནས་
རྐང༌། དེ་ནས་ཁུ་བར་འགྲོ་བ་ལ། དངས་མ་ཁྲག་ཤ་ཚིལ་རྐང་ཁུ་བ་ལྔའི་གནས་
སུ་སླེབ་དུས་ན་རླུང་སྐྱེད་པར་བྱེད་པའི་སྤྱོད་ལམ་བྱས་ཀྱང་། དེ་བད་མཁྲིས་
གཉིས་ཀྱི་གནས་ཡིན་པའི་ཕྱིར་དེ་དུས་རླུང་སྐྱེ་ཞིང་གསོག་པར་མི་འགྱུར་ལ།
རུས་པའི་གནས་སུ་སླེབ་ཙ་ན་རླུང་བསྐྱེད་པའི་སྤྱོད་ལམ་བྱས་ན་དངས་མ་དེ་
རླུང་སྐྱེ་བའི་རྒྱུ་མཐུན་ཡིན་པ་དང་། བུ་ག་དེ་རུས་པ་རླུང་གི་གནས་ཡིན་པ་
དང་། སྤྱོད་ལམ་རླུང་བསྐྱེད་པ་དེ་འཛོམ་པས། དཔེར་ན་ནམ་མཁའ་ལ་སྤྲིན་
འདུས་ནས་ཆར་འབབ་པ་བཞིན། རླུང་རུས་པའི་གནས་སུ་འཕེལ་ཞིང་གསོག་
པར་བྱེད་པའོ།། བསགས་པ་དེ་ལ་ཡང་སློང་རྐྱེན་དེ་ལྟར་ཕྲད་པས་ལྡང་བར་



༄༅འབུམ་ཆུང་།
297
འགྱུར་རོ།། དེ་བཞིན་དུ་མཁྲིས་པ་དང་རྒྱུ་མཐུན་པའི་ཟས་རོ་ཚ་བ་དང་། ནུས་
པ་རྣོ་དྲོ་སྣུམ་པའི་ཟས་ཀྱི་དངས་མ་དེ་མཁྲིས་པའི་གནས་ཁྲག་གི་བུ་གར་སླེབ་པའི་
དུས་དེར་ཙ་ན། དེ་མཁྲིས་པའི་གནས་ཡིན་པ་ལ་དེ་དུས་བུ་གའི་རྐྱེན་མཁྲིས་པ་
བསྐྱེད་པའི་སྤྱོད་ལམ་བྱས་པ་འཛོམས་པས་མཁྲིས་པ་རང་གནས་སུ་འཕེལ་ཞིང་
གསོག་པར་བྱེད་ཅིང༌། དེ་ལ་སླང་བར་བྱེད་པའི་རྐྱེན་དང་ཕྲད་པས་བསགས་
པ་དེ་ལྡང་བར་འགྱུར་རོ།། དངས་མ་དེས་རླུང་དང་བད་ཀན་གྱི་གནས་སུ་སླེབ་
པ་དང་། མཁྲིས་པའི་སྤྱོད་ལམ་བྱས་ཀྱང་གསོག་ལྡང་མི་ནུས་སོ།། དེ་བཞིན་
བད་ཀན་དང་རྒྱུ་མཐུན་པའི་རོ་མངར་བ་དང༌། ནུས་པ་ལྕི་བསིལ་གྱི་ཟས་ཟོས་
པའི་དངས་མ་ཤ་ཚིལ་རྐང་དང་ཁུ་བའི་གནས་སུ་སླེབ་ཅིང་ཆགས་པའི་བུ་ག་དེ་
རྣམས་བད་ཀན་གྱི་ གནས་ཡིན་པ་དང༌། དེའི་དུས་སུ་བད་ཀན་བསྐྱེད་པའི་
སྤྱོད་ལམ་བྱས་པ་འཛོམ་པས་བད་ཀན་གྱི་གནས་དེར་བད་ཀན་སྐྱེད་ཅིང་གསོག་
པར་བྱེད་ལ། བསགས་པ་དེ་བད་ཀན་སློང་བར་བྱེད་པའི་རྐྱེན་དེ་དང་འཛོམ་
པས་ལྡང་བར་བྱེད་དོ།། ཁྲག་དང་རུས་པ་གཉིས་མཁྲིས་པ་དང་རླུང་གི་གནས་
ཡིན་པས། དེར་བད་ཀན་བསྐྱེད་པའི་དངས་མས་སླེབ་དུས་སྤྱོད་ལམ་འཛོམ་
ཡང་གསོག་ལྡང་མི་ནུས་སོ།། དཔེར་མཚོན་ན། མཁའ་ལ་སྤྲིན་འདུས་ནས་
ཆར་འབབ་པ་དེ་ཡང་སྤྱིར་འདུས་ནས་སྒོས་སུ་འབབ་པ་བཞིན་དུ། ནད་ཀྱང་
འདུས་པ་སྤྱིར་གསོག ལྡན་པ་སྒོས་གསོག རྐྱང་བ་ཡང་དགོས་སུ་གསོག་ལྡང་
བྱེད་པའོ༎ འཇུག་སྒོ་ནི། ལམ་དྲུག་ཞུགས་ནས་བདེ་མེད་ནད་འབྱུང་འགྱུར་
ཞེས་པ་སྟེ། པགས་ལ་གྲམ། ཤ་ལ་རྒྱས། རྩ་རུ་རྒྱུགས། རུས་ལ་ཞེན། དོན་
ལ་བབས། སྣོད་དུ་ལྷུང་ནས་བདེ་བའི་གོ་སྐབས་ མེད་ པའི་ནད་འབྱུང་ངོ་།།
ནད་ཀྱི་གནས་ལ་སྤྱི་དང་བྱེ་བྲག་ཁྱད་པར་གསུམ་མོ། སྤྱིའི་གནས་ནི་ལྟེ་བ་མན་
ཆད་ལུས་པ་རླུང་གི་གནས་ཡིན་ལ། སྙིང་ག་དང་ལྟེ་བའི་བར་དང་ཁྲག་རྔུལ་
མཁྲིས་པའི་གནས་ཡིན། སྙིང་ག་ཡན་དང་ལྷག་པ་བདུན་པོ་བད་ཀན་གྱི་གནས་
ཡིན། རྣམ་པར་གྱུར་མ་གྱུར་གཉིས་ཀའི་གནས་ཡིན་པས་ཀྱང་སྤྱིར་གནས་ལ།



298
ཨུཎའབུམ་ནག་འབུམ་ཆུང་།
རླུང་མཁྲིས་བད་ཀན་ཞེས་པ་ཙམ་གྱི་སྤྱི་གནས་ཡིན་པས་ཀྱང་སྤྱི་ཡིན་ནོ།། དེ་
རྣམས་ནི་གནས་འདིར་མ་བསྟན་ཡང་གོང་ དུ་ བཤད་ཟིན་ཏོ།། བྱེ་ བྲག་ གི་
གནས་ལ་གཉིས། ཉེས་པའི་བྱེ་བྲག་དང༌། གནོད་བྱའི་བྱེ་བྲག་གོ། ཉེས་པའི་
བྱེ་བྲག་ནི། རླུང་ལྔ། མཁྲིས་པ་ལྔ། བད་ཀན་ལྔ་སྟེ་གོང་དུ་བསྟན་ནོ།། དེ་ལ་
སྐབས་འདིར་གནོད་བྱེད་བྱེ་བྲགྲྭ་པའི་གནས་སྟོན་ཏེ། དེ་ལའང་གསུམ། རླུང་
གི་གནས། མཁྲིས་པའི་གནས། བད་ཀན་གྱི་གནས་སོ།། རླུང་གི་གནས་ནི།
དེ་ལྟར་ཞུགས་ནས་གང་དུ་བསྟེན་པའི་གནས་ཞེས་སོགས་ཤོ་ལོ་ཀ་གཅིག་ གིས་
སྟོན་ཏེ། ཞུ་གནས་དང་དཔྱི་རྐེད་དང་རུས་པ་དང་ཚིགས་དང་རེག་བྱ་དང་རྣ་
བ་དྲུག་རླུང་གིས་གནས་ཡིན་ཏེ། ཁྱད་པར་ཞུ་བའི་གནས་ལོང་ན་གནས་སོ།།
མཁྲིས་པའི་གནས་ནི། མཁྲིས་གནས་ལྟེ་བ་ཅེས་སོགས་ཚིག་གསུམ་གྱིས་སྟོན་ཏེ།
ལྟེ་བའི་ཐད་དང་ཕོ་བ་དང་ཁྲག་དང་རྔུལ་དང་དངས་མ་དང་ཆུ་སེར་དང་མིག་
དང་པགས་ པ་ བརྒྱུད་ ལ་ གནས་ པ་ ལས། ཁྱད་པར་ཞུ་དང་ མ་ ཞུའི་ བར་ ན་
གནས། བད་ཀན་གྱི་གནས་ནི། བད་ཀན་ཞེས་པ་ལ་སོགས་པའི་ཚིག་གཉིས་
ཀྱིས་སྟོན་ཏེ། བད་ ཀན་ གྱི་གནས་ནི། བྲང་དང་སྐྱེ་མགུལ་དང་གློ་བ་དང་།
མགོ་དངས་མ་ཤ་ཚིལ་རྐང་ཁུ་བ་དང་། སྣ་ལྕེ་བཅུ་གཉིས་ལ་གནས་སོ།། ཁྱད་
པར་ནི་མ་ཞུ་བའི་གནས་ཕོ་བ་ལ་གནས་སོ།། དེ་རྣམས་ལ་ཡང་དབྱེ་གསལ་བྱེད་
ན། དཔྱི་རྐེད་དང་སྙིང་ཚིགས་རེག་བྱ་རྣ་བ་ལྔ་རླུང་རྣམ་གྱུར་གྱི་སྒོས་སུ་རྒྱུ་ལམ་
མོ།། རུས་པ་སྤྱིའི་གནས་སོ།། ཕོ་བ་དངས་མ་ཆུ་སེར་མིག་པགས་པ་ལྔ་མཁྲིས་
པ་རྣམ་གྱུར་གྱི་རྒྱུ་ལམ་མོ།། རྔུལ་ཁྲག་གཉིས་སྤྱིའི་གནས་སོ།། ཞུ་དང་མ་ཞུའི་
བར་ཁྱད་པར་གྱི་གནས་སོ། བྲང་མགུལ་གློ་བ་སྣ་ལྕེ་ལྔ་བད་ཀན་རྣམ་གྱུར་གྱི་རྒྱུ་
ལམ་མོ།། དངས་མ་ཤ་ཚིལ་རྐང་ཁུ་ལྔ་སྤྱིའི་གནས་སོ།། མ་ཞུའི་ས་ཁྱད་པར་གྱི་
གནས་སོ།། དེ་ལྟར་ལྔ་ལྔ་པོ་དེ་རྣམས་རྒྱུ་བའི་ལམ་བཅོ་ལྔ་ཞེས་བྱ་སྟེ། རྣམ་
པར་གྱུར་པ་ན་བའི་དུས་ཀྱི་གནས་བྱེ་བྲག་པའོ།། ཁྱད་པར་གྱི་གནས་ལ་མ་ཞུ་
བའི་གནས་ཞེས་ ཅིའི་ཕྱིར་བྱ་ཞེ་ན། ཕོ་བར་ཟས་སྐོམ་གྱི་དངོས་ པོ་ཞུ་ནས་



༄༅fའབུམ་ཆུང་།
299
དྭངས་སྙིགས་འབྱེད་པའི་ཕྱིར་མ་ཞུ་བའི་གནས་ཞེས་བྱའོ།། ཞུ་མ་ཞུའི་ཕྱིར་ན།
ཕོ་བར་ཟས་སྐོམ་གྱི་ངོ་བོ་ཞུ་ནས་དྭངས་སྙིགས་ཕྱེ་བའི་སྙིགས་མ་དེ་རྒྱུ་མར་ཞུ་
ནས། དྭངས་སྙིགས་སྐ་སླ་གཉིས་སུ་འབྱེད་པའི་ཕྱིར་ཞུ་མ་ཞུའི་བར་ཞེས་བྱའོ།།
ཞུ་བའི་གནས་ཞེས་ཅིའི་ཕྱིར་བྱ་ན། སྙིགས་མ་ལོང་དུ་སོང་བ་དེ་ཞུ་ཟིན་པས།
ད་ཞུ་རྒྱུ་མེད་ པའི་ཕྱིར་ཞུ་བའི་གནས་ཞེས་བྱའོ།། ལེའུའི་མཚན་གོང་ལྟར་རོ།
ལེའུ་བཅུ་པའི་རྣམ་འགྲེལ་ལོ།། །།
ལེའུ་བཅུ་གཅིག་པ་མཆན་བུ་ལྟར་བཤད་ནས། ལེའུ་བཅུ་གཉིས་པའི་
ལྷན་ཐབས་ལ། གཉིས་པ་གཙོ་བོས་དབྱེ་བ་བརྒྱ་རྩ་གཅིག་ནི། གཙོ་བོས་དབྱེ་
ན་རང་རྒྱུད་གཞན་རྒྱུད་ཅན་ཞེས་པ་ནས། བརྒྱ་དང་རྩ་གཅིག་གཙོ་བོའི་དབྱེ་
བར་སྟོན་ཞེས་པའི་ཤོ་ལོ་ཀ་བཞི་དང་ཚིག་གཅིག་གིས་སྟོན་ཏེ། དང་པོ་རང་
རྒྱུད་ཅན་དང༌། གཞན་རྒྱུད་ཅན་གཉིས་སུ་དབྱེ། དེ་ལ་རང་རྒྱུད་ཅན་གཉིས་
ནི། ནད་རྐྱང་བ་གཅིག་པུའི་རྟགས་གསལ་བ་ལ་བྱ་སྟེ། དེ་ལ་འཕེལ་བ་དགུ།
ཟད་པ་དགུ་སྟེ་བཅོ་བརྒྱུད་དོ།། འཕེལ་བ་དགུ་ནི། རླུང་འཕེལ་བ། རབ་
འཕེལ། མཆོག་འཕེལ་གསུམ། མཁྲིས་པ་འཕེལ་བ། རབ་འཕེལ། མཆོག་
འཕེལ་བ་གསུམ། བད་ཀན་འཕེལ་བ། རབ་འཕེལ། མཆོག་འཕེལ་གསུམ་སྟེ་
དགུའོ།། ཟད་པ་དེ་ལས་གོ་ལྡོག་པར་བྱའོ།། དེ་ལ་འཕེལ་བ་ནི། ནད་ཀྱི་
རྟགས་སུམ་ཆ་ཙམ་བྱུང་བ་ལ་བྱ་ལ། རབ་འཕེལ་ནི་རྟགས་སུམ་གཉིས་ཙམ་
རྫོགས་པ་ལ་བྱ། མཆོག་འཕེལ་ནི་རྟགས་ཀུན་རྫོགས་པ་ལ་བྱའོ།། རྟགས་དེ་
རྣམས་ཀྱང་མཆེད་ཀྱི་རྟགས་ལ་ཡང་སྦྱར། འཁྲུལ་པའི་རྟགས་ལ་ཡང་སྦྱར་བར་
བྱའོ།། འཕེལ་ ཟད་ གཉིས་ ཀྱང་ ཟད་པ་ནི་གྲངས་ སུ་ བཀོད་ པ་ ཙམ་ ཡིན་ལ།
འཕེལ་བ་ཤེས་པས་ཟད་པ་ཞོར་བྱུང་དུ་ཤེས་པར་འགྱུར་རོ།། གཞན་རྒྱུད་ཅན་
ནི་ནད་གཞན་དང་འདྲེས་པ་སྟེ། དེ་ལ་ཡང་ལྡན་པའི་ནད། འདུས་པའི་ནད།
བླ་གཉན་ཅན་དང་གསུམ་མོ། དེ་ལ་ ལྡན་པའི་ནད་ལ་ཡང་འཕེལ་བ་དགུ།
ཟད་པ་དགུ་སྟེ་བཅོ་བརྒྱད་ཡོད་དོ།། འཕེལ་བ་དགུ་ལ། མཉམ་པར་འཕེལ་བ་



300
༄༅འབུམ་ནག་འབུམ་ཆུང་།
གསུམ། གཅིག་རབ་ཏུ་ལྷག་པའི་འཕེལ་བ་དྲུག་གོ། དེ་ལ་མཉམ་འཕེལ་གསུམ་
ནི། རླུང་མཁྲིས་མཉམ་པར་འཕེལ་བ་དང་། བད་མཁྲིས་མཉམ་པར་འཕེལ་བ་
དང༌། བད་རླུང་མཉམ་པར་འཕེལ་བས་རྟགས་མང་ཉུང་ཆ་མཉམ་ལས་ཤེས་
པར་བྱའོ།། གཅིག་རབ་ཏུ་ལྷག་པའི་འཕེལ་བ་དྲུག་ལ། རླུང་མཁྲིས་གཉིས་
ལྡན་པ་ གཅིག་ལ། རླུང་འཕེལ་ མཁྲིས་ པ་རབ་ ཏུ་ ལྷག་ པར་འཕེལ་ བ་དང༌།
མཁྲིས་པ་འཕེལ་རླུང་རབ་ཏུ་ལྷག་པར་འཕེལ་བ་དང་། མཁྲིས་པ་འཕེལ་བད་
ཀན་རབ་ཏུ་ལྷག་པར་འཕེལ་གཉིས། བད་མཁྲིས་ལྡན་པ་གཅིག་ལ་བད་ཀན་
འཕེལ་མཁྲིས་པ་རབ་ཏུ་ལྷག་པར་འཕེལ་བ་གཉིས། བད་རླུང་གཉིས་ལྡན་པ་
གཅིག་ལ་བད་ཀན་འཕེལ་རླུང་རབ་ཏུ་ལྷག་པར་འཕེལ་བ་དང་། རླུང་འཕེལ་
བད་ཀན་རབ་ཏུ་ལྷག་པར་འཕེལ་བ་གཉིས་ཏེ། དེ་ལྟར་ལྡན་པ་དགུའོ།། ཟད་
པ་དེ་ལས་གོ་ལྡོག་པའོ།། འདུས་པར་འཕེལ་བ་ལ་བཅུ་གསུམ་སྟེ། མཚུངས་པ་
གསུམ་ནི། རླུང་མཁྲིས་བད་ཀན་གསུམ་མཉམ་པར་འཕེལ་བ་ལ་གཅིག རབ་
འབྲིང་གསུམ་དུ་སྦྱར་བ་དྲུག་ནི། རླུང་འཕེལ་མཁྲིས་པ་རབ་ཏུ་འཕེལ། བད་
ཀན་རབ་ མཆོག་ ཏུ་ འཕེལ་ བ་ དང་། རླུང་འཕེལ་ བད་ ཀན་ རབ་ ཏུ་ འཕེལ།
མཁྲིས་པ་རབ་མཆོག་ཏུ་འཕེལ་བ་དང་གཉིས། མཁྲིས་པ་འཕེལ་བད་ཀན་རབ་
ཏུ་འཕེལ། རླུང་རབ་མཆོག་ཏུ་འཕེལ་བ་དང་། མཁྲིས་པ་འཕེལ་རླུང་རབ་ཏུ་
འཕེལ་བ་ དང་། བད་ཀན་རབ་མཆོག་ཏུ་འཕེལ་བ་དང་གཉིས། བད་ཀན་
འཕེལ་རླུང་རབ་ཏུ་འཕེལ། མཁྲིས་པ་རབ་མཆོག་ཏུ་འཕེལ་བ་དང༌། བད་
ཀན་འཕེལ་མཁྲིས་པ་རབ་ཏུ་འཕེལ། རླུང་རབ་མཆོག་ཏུ་འཕེལ་བ་དང་གཉིས་
ཏེ་དྲུག་གོ། གཉིས་ལྷག་པ་དང་གཅིག་ལྷག་པ་ལ་གསུམ་གསུམ་དྲུག་སྟེ། རླུང་
འཕེལ་བད་མཁྲིས་ལྷག་པར་འཕེལ་བ་དང༌། བད་མཁྲིས་འཕེལ་རླུང་ལྷག་པར་
འཕེལ་བ་གཉིས། མཁྲིས་པ་འཕེལ་བད་རླུང་གཉིས་ལྷག་པར་འཕེལ་བ་དང་།
བད་རླུང་གཉིས་འཕེལ་མཁྲིས་པ་ལྷག་པར་འཕེལ་བ་གཉིས། བད་ཀན་འཕེལ་
རླུང་མཁྲིས་གཉིས་ལྷག་པར་འཕེལ་བ་དང༌། རླུང་མཁྲིས་འཕེལ་བད་ཀན་ལྷག་



ཉྩའབུམ་ཆུང་།
301
པར་འཕེལ་བ་གཉིས་ཏེ་དྲུག་གོ། ཟད་པ་དེ་ལས་གོ་ལྡོག་པས་བཅུ་གསུམ་མོ།།
འཕེལ་ཟད་འདྲེས་པ་བཅུ་གཉིས་ལ། མཉམ་འཕེལ་ཟད་སྦྱར་དྲུག་སྟེ། རླུང་
མཉམ་མཁྲིས་པ་འཕེལ་བད་ཀན་ཟད་པ་དང་། རླུང་མཉམ་བད་ཀན་འཕེལ་
མཁྲིས་པ་ཟད་པ་དང་གཉིས། མཁྲིས་པ་མཉམ་བད་ཀན་འཕེལ་རླུང་ཟད་པ་
དང༌། མཁྲིས་པ་མཉམ་རླུང་འཕེལ་བད་ཀན་ཟད་པ་དང་གཉིས། བད་ཀན་
མཉམ་རླུང་འཕེལ་མཁྲིས་པ་ཟད་པ་དང༌། བད་ཀན་མཉམ་མཁྲིས་པ་འཕེལ་
རླུང་ཟད་པ་དང་གཉིས་ཏེ་དྲུག་གོ། གཅིག་ཟད་ནས་གཉིས་འཕེལ་ཏེ། གོ་
ལྡོག་པ་དང་བཅས་པ་ལ་དྲུག་སྟེ། རླུང་ཟད་བད་མཁྲིས་འཕེལ་བ་དང་། བད་
མཁྲིས་ཟད་རླུང་འཕེལ་བ་གཉིས། མཁྲིས་པ་ ཟད་བད་རླུང་འཕེལ་བ་དང་།
བད་རླུང་ཟད་མཁྲིས་པ་འཕེལ་བ་གཉིས། རླུང་མཁྲིས་ཟད་བད་ཀན་འཕེལ་བ་
དང༌། བད་ཀན་ཟད་རླུང་མཁྲིས་འཕེལ་གཉིས་ཏེ་དྲུག་གོ། དེ་ལྟར་རྐྱང་བ་ལ་
འཕེལ་བ་དགུ་ལྡན་པ་ལ་དགུ་སྟེ་བཅོ་བརྒྱད་དོ། འདུས་པ་ལ་བཅུ་གསུམ་སྟེ་སོ་
གཅིག དེ་ནས་གོ་ལྡོག་པའི་ཟད་པ་ལ་ཡང་སོ་གཅིག་སྟེ། བསྡོམས་པས་དྲུག་
ཅུ་རེ་གཉིས། དེའི་སྟེང་དུ་འཕེལ་ཟད་འདྲེས་པའི་བཅུ་གཉིས་ཏེ། སྤྱིར་དྲིལ་
བས་འཕེལ་ཟད་དབྱེ་བ་བདུན་ཅུ་རྩ་བཞིའོ།། བླ་གཉན་ཅན་གྱི་ནད་ནི། ནད་
སྔ་མའི་སྟེང་དུ་ཕྱི་མ་བྱུང་བས་ནད་སྣ་གཉིས་འདོམ་པས་ཏེ། དེ་ལ་ཡང་ཞུགས་
པའི་ནད་དགུ། ལོག་པའི་ནད་དགུ། འདོམ་པའི་ནད་དགུ་སྟེ་དགུ་གསུམ་ཉི་
ཤུ་རྩ་བདུན་ཡོད་པ་སྟེ༔ དེ་ལ་གཅིག་གི་གནས་སུ་ནད་གཞན་ཞུགས་པ་ལ་དགུ་
སྟེ། རླུང་གི་གནས་སུ་མཁྲིས་པ་ཞུགས་པ། བད་ཀན་ཞུགས་པ། དེ་གཉིས་ཀ་
ཞུགས་པ་སྟེ་གསུམ། མཁྲིས་པའི་གནས་སུ་རླུང་ཞུགས་པ། བད་ཀན་ཞུགས་པ།
དེ་ གཉིས་ ཀ་ ཞུགས་ པ་ སྟེ་ གསུམ། བད་ ཀན་ གྱི་ གནས་ སུ་ རླུང་ ཞུགས་ པ།
མཁྲིས་པ་ཞུགས་པ། གཉིས་ཀ་ཞུགས་པ་དང་གསུམ་སྟེ་དགུའོ།། རང་མ་ཞི་
བར་གཞན་དུ་ལོག་པ་དགུ་སྟེ། རླུང་མ་ཞི་བ་མཁྲིས་པར་ལོག་པ་དང་། བད་
ཀན་དུ་ལོག་པ་དང་། གཉིས་ཀར་ལོག་པ་དང་གསུམ། མཁྲིས་པ་མ་ཞི་བར་



302
༄༅fའབུམ་ནག་འབུམ་ཆུང༌།
བད་ཀན་དུ་ལོག་པ་དང་། རླུང་དུ་ལོག་པ་དང༌། གཉིས་ཀར་ལོག་པ་དང་
གསུམ། བད་ཀན་མ་ཞི་བར་རླུང་དུ་ལོག་པ་དང་། མཁྲིས་པར་ལོག་པ་དང་།
གཉིས་ཀར་ལོག་པ་གསུམ་སྟེ་དགུའོ།། ནད་སྣ་གཉིས་སུ་འཐབ་པ་ལ་དགུ་སྟེ།
རླུང་གིས་མཁྲིས་པའི་ཡུལ་ཕྱོགས་ནས་བད་ཀན་དང་འཐབ་པ་དང་། བད་ཀན་
གྱི་ཡུལ་ཕྲོགས་ནས་མཁྲིས་པ་དང་འཐབ་པ་དང་། རླུང་གནས་བཟུང་ནས་
གཉིས་ཀ་དང་འཐབ་པ་གསུམ། ཡང་མཁྲིས་པས་རླུང་གནས་ཕྲོགས་ནས་བད་
ཀན་དང་འཐབ་པ་དང་། བད་ཀན་གྱི་གནས་ཕྲོགས་ནས་རླུང་དང་འཐབ་པ་
དང་། མཁྲིས་གནས་རང་བཟུང་ནས་གཉིས་ཀ་དང་འཐབ་པ་གསུམ། བད་
ཀན་གྱིས་རླུང་གནས་ཕྲོགས་ནས་མཁྲིས་པ་དང་འཐབ་པ་དང༌། མཁྲིས་གནས་
ཕྱོགས་ནས་རླུང་དང་འཐབ་པ་དང་། བད་ཀན་རོང་གནས་བཟུང་ནས་གཉིས་
ཀ་དང་འཐབ་པ་གསུམ་སྟེ་དགུ་དྲིལ་བས་ཉེར་བདུན་ནོ། འོ་ན་ལྡན་འདུས་ཀྱི་
ནད་དང་བླ་གཉན་གྱི་ནད་ལ་ཁྱད་པར་ཅི་ཡོད་ཅེ་ན། དང་པོ་རང་གནས་སུ་
ལྡན་ནམ་གསུམ་འདུས་སུ་ཡོད་པ་དེ་ལྡན་འདུས་ཡིན་ལ། སྔ་མའི་སྟེང་དུ་ཕྱི་མ་
ནད་གཞན་གསར་དུ་འདོམ་པ་དེ་བླ་གཉན་ཡིན་ནོ།། ཡང་ན་ནད་སྣ་གཉིས་སུ་
འདོམ་པའི་དགུར་ཡང་བཤད་དེ། དེ་ལ་ནད་གང་གི་ཡང་སྟེང་དུ་འོང་བའི་
ནད་བརྒྱུད་ཡོད་དེ། སྣ་ཁྲག་འཛག་པ། ཁ་སྐོམ་པ། སྐྱུག་པ། འཁྲུ་བ། དྲི་
ཆུ་འགགས་པ། སྲིན། མེ་དྲོད་ཉམས་པ། གཟེར་དང་བརྒྱད་དེ། དེའི་སྟེང་
དུ་སྐྲན་དང་། དམུ་ཆུ་འདོམ་པས་བཅུར་ཡང་བཤད་དོ།། དེ་ལྟར་འཕེལ་ཟད་
དོན་བཞི། བླ་ གཉན་རྩ་བདུན་ཏེ་བརྒྱ་དང་རྩ་ གཅིག་ གཙོ་བོའི་དབྱེ་ བའོ།།
གནས་ཀྱི་དབྱེ་བ་སོགས་མཆན་བུས་བཤད་དོ།།
བཞི་པ། བྱ་བ་སྤྱོད་ལམ་གྱི་གནས་བསྟན་པ།
ལེའུ་བཅུ་གསུམ་པ་ཡང་མཆན་བུས་བཤད་ནས། བཅུ་བཞི་པའི་ལྷན་



༄༅་འབུམ་ཆུང་།
303
ཐབས་ལ། དུས་མཚམས་ཉི་མས་གཟུང་བ་ནི། ཉི་མ་བརྒྱུད་གསུམ་ དབྱར་
དགུན་དབུས་སུ་ལྡོག་ཅེས་སོགས་ཤོ་ལོ་ཀ་གཅིག་གིས་སྟོན་ཏེ། དགུན་རླུང་ཉི་
མ་ཚེས་བརྒྱད་ལ་ལྡོག་ན་དབྱར་བཅུ་གསུམ་ལ་ལྡོག བཅོ་བརྒྱད་ལ་ལྡོག་ན་ཉི་
ཤུ་གསུམ་ལ་ལྡོག ཉི་ཤུ་བརྒྱད་ལ་ལྡོག་ན་ཚེས་གསུམ་ལ་ལྡོག་པའོ།། དེ་བཞིན་
དུ་དགུན་གསུམ་བཅུ་གསུམ། ཉི་ ཤུ་གསུམ་ལ་ལྡོག་ན་དབྱར་བརྒྱུད། བཅོ་
བརྒྱད། ཉི་ ཤུ་ བརྒྱད་ལ་ལྡོག་པའོ།། དེ་ ཡང་དགུན་ གྱི་དབུས་ནི་དགུན་ ཟླ་
འབྲིང་པོ་ཡིན་ལ། དབྱར་གྱི་དབུས་ནི་དབྱར་ཟླ་འབྲིང་པོ་ལ་བརྩིའོ།། དེ་ཡང་
ཟླ་སྟོད་ཟླ་སྨད་གང་དུ་ལྡོག་ཀྱང་དགུན་ཟླ་འབྲིང་པོར་བརྩིའོ།། ཉི་མ་ལྡོག་ནས་
དུས་གསུམ་ཟླ་བ་དྲུག་གི་བར་དུ་ཉི་མ་ལྷོ་བྱང་དུ་འགྲོ་བ་སྟེ། ལྷོ་བྱང་དུ་འགྲོ་
བའི་ཕྱེད་མ་ནི། ཟླ་བ་གསུམ་གསུམ་ཡིན་པས། ཉི་མ་ལྡོག་ནས་ཟླ་བ་གསུམ་
ལོན་ཙ་ན་ནམ་དང་ཉི་མ་མཉམ་པ་འབྱུང་ངོ༌།། དེའི་དུས་ན་ཉིན་མོ་ཡུད་ཙམ་
བཅོ་ལྔ། ནུབ་མོ་བཅོ་ལྔ་ཡོད་པའོ།། དེ་ལ་དགུན་གྱི་ཉི་མ་ལྡོག་ནས་ཟླ་བ་དྲུག་
གི་བར་དུ་ཞག་རེ་རེ་བཞིན་བྱང་དུ་འགྲོ་བས། ཐེང་གཅིག་རེ་རེས་ཉི་མ་ཇེ་རིང་།
ནམ་ཇེ་ཐུང་འགྲོ་ལ། ཉི་མ་ལྷོར་འགྲོ་ཙ་ན་ཉིན་རེ་བཞིན་ཐེང་གཅིག་རེ་རེས་ཉི་
མ་ཇེ་ཐུང་ནམ་ཇེ་རིང་འགྲོ་སྟེ། དུས་རེ་ཟླ་བ་གཉིས་གཉིས་ལ་ཡུད་ཙམ་རེ་རེས་
རིང་ཐུང་བྱེད་པས། དུས་གསུམ་ཟླ་བ་དྲུག་ལ་ཡུད་ཙམ་གྱི་ཁྱད་པར་ཡོད་དེ།
དེ་ལ་རིང་དུས་ན་ཡུད་ཙམ་བཅོ་བརྒྱད། ཐུང་དུས་ན་བཅུ་གཉིས་ཡོད་པས།
རིང་ཐུང་གཉིས་ལ་སུམ་ཆ་སུམ་གཉིས་ཡོད་དོ།། མན་ཉི་མ་མཉམ་ནས་ཞག་
བཅུ་དང་བརྒྱུད་དེ་བཅོ་བརྒྱད་ན་དཔྱིད་དང་དབྱར་དགུན་དབྱེ་བའི་འབྲུག་སྒྲ་
སྒྲོག སྟོན་ཉིན་མཚན་མཉམ་ནས་ཞག་བརྒྱད་དང་བཅུ་ན་སྒྲ་སྒྲོག་དང་ནམ་
གཞུག་ཆད་པར་འགྱུར་རོ་ཞེས་བྱའོ། དེ་ལ་དགུན་ཟླ་ཐ་ཆུང་ལ་སོགས་པ་ཞེས་
པ་ནས། དགུན་ཆེས་སོས་དང་དབྱར་ཆུང་སྟོན་དཔྱིད་འབྲིང་ཞེས་པའི་བར་ཤོ་
ལོ་ཀ་བཞིས་སྟོན་ཏེ། དགུན་ཟླ་ཐ་ཆུང་ནས་བཟུང་བའི་དུས་གསུམ། ཟླ་བ་
དྲུག་ཉི་མ་བྱང་དུ་འགྲོ་བའི་དུས་ནི། རྣོ་བ་དང་ཚ་བ་དང་རྩུབ་པ་དང་ཡང་བའི་



304
༄༅fའབུམ་ནག་འབུམ་ཆུང་།
དུས་ཡིན་པས། རླུང་དང་ཉི་མ་གཉིས་ཀྱི་ནུས་པས་ཟླ་བ་དང་སའི་ནུས་པ་ལྕི་
སྣུམ་བསིལ་བ་དེ་ཞུ་བར་བྱེད་དེ། ཉི་མ་རིང་ཞིང་ཇེ་རྣོ་ཇེ་ཚ་ཇེ་རྩུབ་ཇེ་ཡང་དུ་
ཉིན་རེ་བཞིན་འགྲོ་བས། སོས་ཀའི་དུས་སུ་ནུས་པ་རྣོ་ཚ་རྩུབ་ཡང་མཐར་ཕྱིན་
ཏེ། དུས་དགུན་སྨད་དཔྱིད་སོས་ཀ་གསུམ་པོ་འདིར་རིམ་པས། ཚ་ཁ་བསྐམ་
པའི་སྟོབས་ཆེའོ།། དེ་ཡང་ཚ་བ་རྣམས་ཀྱང་ཡང་བའི་སྟོབས་ཆེ་སྟེ། ཁ་བ་དང་
བསྐུ་བ་ཡང་རྩུབ་ཡང་གི་སྟོབས་ཆེ་ཞིང་བསྐྱེད་པ་ཡིན་ནོ།། དེ་ཡང་རྒྱ་གར་གྱི་
ལུགས་ཏེ། བོད་དུ་ནི་སོས་ཀ་ཚ་བའི་སྟོབས་ཆེ་ཞིང་སྐྱེད་ལ། དགུན་ཁ་བ་སྐྱེའོ།།
མི་རྣམས་ཀྱང་ཉིན་རེ་བཞིན་མེ་དྲོད་ལུས་སྟོབས་ཇེ་ཆུང་ཇེ་ཆུང་འགྲོ་བའི་ཕྱིར་
འཕྲོག་ཅེས་བྱའོ།། ཆར་དུས་ནས་བཟུང་སྟེ་དུས་གསུམ་ཟླ་བ་དྲུག་ཉི་མ་ལྷོར་
འགྲོ་བའི་དུས་ཀྱི་ཚེ་ན། མི་རྣམས་ཀྱང་མེ་དྲོད་དང་ལུས་ཟུངས་ཉི་མ་རེ་རེ་ཞིང་
སྐྱེ་བར་བྱེད་ལ། དུས་འདིའི་སྐབས་སུ་ཉིན་རེ་བཞིན་ཇེ་བསིལ་ཇེ་བསིལ་འགྲོ་
བས་ཟླ་སྟོབས་དང་ལྡན་ལ། ཉི་མ་དང་རླུང་གི་སྟོབས་རྣོ་ཚ་རྩུབ་ཡང་འབྲིའོ།།
ཆར་འབབ་པ་དང་ལྷགས་པ་སྐྱེས་ པས་ས་སྟེང་གི་ཚ་བ་ཞི་སྟེ། དགུན་སྟོད་
དགུན་སྨད་ཀྱི་དུས་སུ་སླེབ་པ་དང་ལྕི་བསིལ་སྣུམ་པ་མཐར་ཕྱིན་པས། རོ་སྐྱུར་
བ་ལན་ཚྭ་བ་མངར་བའི་སྟོབས་སྐྱེད་པར་བྱེད་དོ།། དེ་ཡང་དབྱར་སྐྱུར་བ།
སྟོན་ལན་ཚྭ་དགུན་སྟོད་མངར་བ་སྟོབས་སྐྱེད་པར་བྱེད་དེ། ཆེའོ།། དེ་ཡང་མངར་བ་
རྣམས་ཀྱང་སྟོབས་བསྐྱེད་དེ། ལན་ཚྭ་དང་སྐྱུར་བསིལ་ཡང་ལྕི་སྣུམ་སྟོབས་ཆེ་
ཞིང་བསྐྱེད་པ་ཡིན་ནོ།། དགུན་སྟོད་དགུན་སྨད་ཀྱི་དུས་མེ་དྲོད་དང་སྟོབས་ཆེ།
སོས་ཀ་དང་དབྱར་དུས་གཉིས་མེ་དྲོད་དང་སྟོབས་ཆུང་། སྟོན་དཔྱིད་ཀྱི་དུས་
གཉིས་མེ་དྲོད་དང་སྟོབས་མཉམ་པར་བཤད་དོ། །
ལྔ་པ། སྦྱོར་བ་སྨན་གྱི་གནས་བསྟན་པ།
དུས་དྲུག་ ཤིན་ ཏུ་ རྒྱས་ པ་ མཆན་བུ་ལྟར་ བཤད་དེ། ལེའུ་ བཅོ་ ལྔ་ པ།



འབུམ་ཆུང་།
305
བཅུ་དྲུག་པ། བཅུ་བདུན་པ། བཅོ་བརྒྱད་པ་རྣམས་མཆན་བུས་བཤད་ནས།
ལེའུ་བཅུ་དགུ་པའི་ལྷན་ཐབས་ལ། རོའི་རྟེན་མཆན་གྱིས་བཤད་ནས། རོའི་
དབྱེ་བ་བསྟན་པ་ནི། རོ་ནི་མངར་སྐྱུར་ལན་ཚྭ་ཁ་ཚ་བསྐ། གོ་རིམ་བཞིན་དུ་
འཚོ་བྱེད་སྟོབས་ཆེན་ཡིན།། ཞེས་པས་སྟོན་ཏེ། འདི་ལ་ཡང་རོའི་གྲངས་ངེས་
པ་དང་གོ་རིམ་ངེས་པ་གཉིས་སོ། གྲངས་ངེས་བ་ལ་གཉིས་ཏེ། རྒྱུའི་སྒོ་ནས་
གྲངས་ངེས་པ་དང༌། ལས་ཀྱི་སྒོ་ནས་གྲངས་ངེས་པའོ།། དེ་ལ་རྒྱུའི་སྒོ་ནས་
གྲངས་ངེས་པ་ནི། འབྱུང་བ་ལྔ་ཡོད་པ་ལས། ནམ་མཁའ་ནི་སྤྱི་ཁྱབ་ཏུ་གནས་
པས་ཤས་ཆེ་ཆུང་མེད་པའོ།། འབྱུང་བ་བཞི་པོ་དེ་གཉིས་གཉིས་ཤས་ཆེ་བ་ལ་
དྲུག་ལས་མང་བ་འམ་ཉུང་བ་མི་སྲིད་དེ། དེ་ཅིའི་ཕྱིར་ཞེ་ན། ས་ཆུ་མེ་ས་ཆུ་མེ་ཆུ་
དང་རླུང་།། མེ་རླུང་ས་རླུང་གཉིས་ཀྱི་རོ་དྲུག་བསྐྱེད།། ཅེས་པས་སྟོན་ཏེ། ས་
ཆུ་མེ་རླུང་བཞི་པོ་སྦྱར་བས་ས་དང་ཆུ་ལས་མངར། ས་དང་མེ་ལས་སྐྱུར། ས་
དང་རླུང་ལས་བསྐ་བ་སྟེ། ས་དང་བསྡེབས་པ་ལས་གསུམ་བྱུང་ངོ༌། དེ་ནས་ས་
བཞག་སྟེ་ཆུ་དང་མེ་ལས་ལན་ཚྭ། ཆུ་དང་རླུང་ལས་ཁ་བ་སྟེ་ཆུ་དང་བསྡེབས་པ་
ལས་གཉིས་གཉིས་ཏེ་ལྔ་འབྱུང་ངོ་།། དེ་ནས་ཆུ་བཞག་སྟེ་མེ་དང་རླུང་བསྡེབས་
པ་ལས་ཚ་བ་འབྱུང་སྟེ། དྲུག་པོ་དེ་ལས་ཉུང་བ་ཡང་མི་སྲིད་པའི་གྲངས་ངེས་
པའོ།། ལས་ཀྱི་སྒོ་ནས་གྲངས་ངེས་པ་ནི། དང་པོར་ས་དང་བསྡེབས་པ་ལས་
བྱུང་བའི་རོ་གསུམ་པོ་དེ་ལྡན་པའི་རོ་ཡིན་ཏེ། མངར་བས་རླུང་མཁྲིས་གཉིས་ས་
ཆུ་ལྡན་སེལ། སྐྱུར་བས་བད་རླུང་ས་མེ་ལྡན་གཉིས་སེལ། བསྐུ་ས་རླུང་ལྡན་བས་བད་
མཁྲིས་གཉིས་སེལ་ ལོ། ཆུ་དང་བསྡེབས་པ་ལས་བྱུང་ བ་ གཉིས། མེ་དང་
བསྡེབས་པ་ལས་བྱུང་བ་གཅིག་སྟེ་གསུམ་པོ་དེ་རྐྱང་པའི་རོ་ཡིན་པས། ལན་
ཚྭས་རླུང་སེལ། ཁ་བས་མཁྲིས་པ་སེལ། ཚ་བས་བད་ཀན་ སེལ་ལོ། དེ་ལ་
གྲངས་ཇེ་ལྟར་ངེས་ན། ནད་ཀྱི་གཉེན་པོ་སེམས་ཅན་སྤྱི་མཐུན་གྱི་བསོད་ནམས་
ལས་གྲུབ་པའི་ཕྱིར། ནད་རྐྱང་པ་གསུམ་གྱི་གཉེན་པོར་རོ་རྐྱང་པ་གསུམ་གྲུབ་
པ་ཡིན་ལ། ནད་ལྡན་པ་གསུམ་གྱི་གཉེན་པོར་རོ་ལྡན་པ་གསུམ་བྱུང་ངོ་།། འོ་，



306
༄༅འབུམ་ནག་འབུམ་ཆུང་།
ན་འདུས་པའི་ནད་ལ་ཡང་གཉེན་པོ་འོང་བར་རིགས་སོ་སྙམ་ན། འདུས་ནད་
ལ་རོ་རྐྱང་པ་གསུམ་གཅིག་ཏུ་སྦྱར་ཡང་བཏུབ། ལྡན་པ་གསུམ་གཅིག་ཏུ་སྦྱར་
ཡང་བཏུབ། དྲུག་ཀ་གཅིག་ཏུ་སྦྱར་ཡང་བཏུབ་པའི་ཕྱིར། འདུས་པ་ལ་སྒོས་
སུ་གཉེན་པོ་མི་དགོས་པའི་ཕྱིར་རོ།། འོ་ན་ལྡན་པའི་ནད་ལ་ཡང་རྐྱང་བའི་རོ་
གཅིག་གཉིས་གཉིས་སྦྱར་བས་ཆོག་མོད་སྙམ་ན། རྐྱང་པའི་རོ་གཉིས་གཉིས་
གཅིག་ཏུ་སྦྱོར་བ་ལ་ཚ་བ་དང་ལན་ཚྭ་བསྡེབ་ཏུ་བཏུབ་ཀྱང་ལན་ཚྭ་དང་ཁ་བ་
གཉིས་མི་འཕྲོད་དོ།། ཡང་ཁ་བ་དང་ཚ་བ་གཉིས་ཡང་མི་འཕྲོད་དོ། དེ་བས་
ན་ལྡན་པའི་ནད་དགུ་སེལ་བར་མི་ནུས་པའི་ཕྱིར། ལྡན་པའི་རོ་གསུམ་བྱུང་
བས་ན་གྲངས་དྲུག་ཏུ་ངེས་ཏེ། སྒོག་པ་རེའི་རྩེར་ཚྭ་རྡོག་རེ་འཇོག་ཅེས་པའི་
ཚུལ་ཡིན་སྐད་དོ།། གོ་རིམ་ངེས་པ་ནི་ལུས་སྲོག་འཚོ་བར་བྱེད་པའི་སྟོབས་གོང་
མ་གོང་མས་ཆེ་བའི་རིམ་པས་ངེས་ཏེ། དཔེར་ན་མི་རྒན་གཞོན་གྱི་གྲལ་རིམ་ལྟ་
བུའོ།། རོ་སྤྱིའི་ངོ་བོའི་བཤད་པ་མཆན་ཟུར་ལས། ཞུ་རྗེས་ནི། མངར་དང་
ལན་ཚའི་ཞུ་རྗེས་མངར་བར་ཞུ། སྒྱུར་བ་ རོ་མཚུངས་ཁ་ཚ་བསྐ་ གསུམ་ ཁ།།
ཞེས་པའི་དོན་ནི། རྫས་དྲུག་ཡོད་པ་ལ་ཞུ་རྗེས་གསུམ་དུ་འགྱུར་བ་ཅིའི་ཕྱིར་ན།
མངར་བ་ནི་ས་ཆུ་ལས་བསྐྱེད་པས་རོའི་དུས་སུ་ཡང་མངར་བ། ཞུ་རྗེས་ཀྱི་དུས་
སུ་ཡང་ས་ཆུ་ཤུས་ཆེ་བས་མ་འགྱུར་བར་ཞུ་རྗེས་ཡང་མངར་བའོ༎ དེ་བཞིན་དུ་
སྐྱུར་བ་དེ་ཡང་ས་དང་མེ་ལས་བྱུང་བས། ཞུ་རྗེས་ཀྱི་དུས་སུ་ཡང་ས་མེ་ཤས་ཆེ་
ཞིང་མི་འགྱུར་བས་རོ་དང་ཞུ་རྗེས་གཉིས་ཀ་སྒྱུར་བའོ།། ཁ་བ་ཡང་ཆུ་དང་རླུང་
ལས་འགྱུར་བས་རོ་དང་ཞུ་རྗེས་གཉིས་ཀ་ཁ་བའོ།། ལན་ཚྭ་ནི་མེ་ཆུ་གཉིས་ལས་
བསྐྱེད་པ་ལ་ཞུ་རྗེས་ཀྱི་དུས་སུ་མེ་སྟོབས་མེར་འགྱུར་ཏེ། ས་ཆུ་ ཤས་ཆེ་བས་
མངར་བའོ།། ཚ་བ་ནི་མི་རླུང་གཉིས་ལས་བསྐྱེད་པ་ཡིན་ཡང་ཞུ་རྗེས་ཀྱི་དུས་སུ་
མེའི་སྟོབས་བྲི་ནས་ཆུར་འགྱུར་ཏེ། ཆུ་རླུང་ཤས་ཆེ་བས་ཞུ་རྗེས་ཀྱི་རོ་ཁ་བར་
ཞུའོ། བསྐ་བ་ནི་རླུང་ལས་གྱུར་པ་ཡིན་ཡང་ཞུ་རྗེས་ཀྱི་དུས་སུ་ས་སྟོབས་ཆུར་
འགྱུར་བ་ཡིན་ཏེ། ཆུ་རླུང་ཤས་ཆེ་བས་ཁ་པར་ཞུའོ།། དེ་རྣམས་ཀྱང་སྤྱིར་
43,



༄༅།འབུམ་ཆུང་།
307
བཏང་དུ་བཤད་དེ། ཕལ་ཆེ་བ་ལ་དགོངས་པ་ཡིན་གྱི། དམིགས་བསལ་དུ་ནི་
རོ་ནུས་ཞུ་རྗེས་མཐུན་པར་རིགས་པ་ལ་མི་མཐུན་པ་ཡང་འབྱུང༌། མི་མཐུན་
པར་རིགས་པ་ལ་མཐུན་པ་ཡང་འབྱུང་བ་ཤེས་པར་བྱའོ།། ཉེས་པ་གསུམ་གྱི་
གཉིས་གཉིས་རེ་རེས་སེལ་ཞེས་པ་ནི། ཞུས་རྗེས་ཀྱི་རོ་གསུམ་པོ་རེ་རེས་ཉེས་པ་
གཉིས་གཉིས་འཛོམས་པ་སྟེ། ཞུ་རྗེས་མངར་བས་རླུང་དང་མཁྲིས་བ་སེལ། ཞུ་
རྗེས་སྐྱུར་བས་རླུང་དང་བད་ཀན་སེལ། ཞུ་རྗེས་ཁ་བས་བད་ཀན་དང་མཁྲིས་
པ་སེལ་ལོ།། ཁ་བས་བད་ཀན་སེལ་བ་འགལ་ལོ་སྙམ་ན། ཁ་བ་དེ་ཡང་ལ་རྩུབ་
པའི་ཕྱིར་བད་ཀན་ལྕི་ལ་འཇམ་པ་སེལ་བར་བྱེད་དོ།། འོ་ན་རོའི་དུས་སུ་ཁ་བ་
མཁྲིས་པ་སེལ་ལ། དེ་བད་ཀན་ལ་གནོད་པར་བཤད་པས་འགལ་ལོ་སྙམ་ན། རོའི་
དུས་སུ་རྫས་ཀྱི་དངོས་པོ་རང་རྒྱུད་མ་ཉམས་ཤིང་འབྱུང་བ་གཞན་སྟོབས་ཀྱིས་མ་
བཅོས་པར་ཡོད་པས། ཁ་བའི་རྩུབ་ཡང་གི་ནུས་པ་ལས་བསིལ་བ་སྟོབས་ཆེ་
བས། བད་ཀན་ལ་གནོད་པ་ཡིན་ལ། ཞུ་རྗེས་ཀྱི་དུས་སུ་མེ་མུགས་བྱེད། འཇུ་བྱེད།
མེ་མཉམ་གསུམ། དྲོད་གསུམ་གྱིས་ཞུས་པས། བསིལ་ནུས་བྲི་ནས་ཡང་རྩུབ་སྟོབས་
ཆེ་བར་འགྱུར་ཏེ། དཔེར་ན་རྒྱུ་བོད་ཀྱི་ཁྱད་བཞིན་ནོ།། རྒྱུ་གར་ནི་སྐམས་ཚ་
མཁྲིས་པའི་ཡུལགདུང་ཆེ་བས་རོ་ཁ་བ་དང་། བསྐ་སྨན་སྐྱེ་བའི་རི་རྣམས་ཀྱང་ཉི་མའི་སྟོབས་
ལྡན་མང་བས། རོ་ཁ་བ་དང་བསྐ་བ་ཡང་། བསིལ་བའི་ནུས་པ་བས། རྩུབ་ཡང་སྟོབས་ཆེའོ།། མི་
རྣམས་ཀྱང་མཁྲིས་ཤས་ཆེ་བ་མན་ངག་གོ། བས་བད་ཀན་སེལ་སྐད་དེ། བོད་གྲང་བ་ཆེ་
བས་ཁ་བསྐས་བད་ཀན་ལ་གནོད་པའོ།། རྒྱ་གར་ན་རོ་ཚ་བ་ཡང་རླུང་ལ་གནོད་
དེ། བོད་དུ་ཡུལ་བསིལ་བས་ཚ་བའི་ཡང་རྩུབ་ཀྱི་ནུས་པ་ལས་དྲོ་བའི་ནུས་པ་
སྟོབས་ཆེ་ཞིང་། དྲོ་བ་དེས་རླུང་མཚན་ཉིད་དྲུག་གི་གྲང་བ་འཇོམས་པས་ཚ་བ་རླུང་
ལ་ཕན་ནོ། རྒྱ་གར་ན་ལན་ཚྭས་བད་ཀན་ལ་སྣུམ་པ་དང་ལྕི་བ་ཡོད་པས་གནོད་པར་
བྱེད་དེ། བོད་ན་ལན་ཚྭའི་སྣུམ་པ་དང་ལྕི་བ་ལས། ལན་ཚྭ་ལ་དྲོད་ཀྱི་འཇུ་བྱེད་
ཡོད་པ་དེ་སྟོབས་ཆེ་སྟེ་བད་ཀན་ལ་ཕན་པ་དང་འདྲའོ།། ལེའུའི་མཚན་གོང་
ལྟར་དེ། ལེའུ་བཅུ་དགུ་པའི་ལྷན་ཐབས་སོ། ལེའུ་ཉི་ཤུ་པའི་ལྷན་ཐབས་ལ་



308
༄༅།འབུམ་ནག་འབུམ་ཆུང་།
ནུས་པ་བརྒྱད་དུ་བསྟན་པ་ནི། ནུས་པ་ལྕི་སྣུམ་བསིལ་དང་རྟུལ་བ་དང་ཞེས་པ་
ནས། ལྕི་སྣུམ་བསིལ་རྟུལ་བཞི་ཡིས་བད་ཀན་བསྐྱེད་ཅེས་པའི་བར་ཚིག་གསུམ་
གྱིས་སྟོན་ཏེ། འདི་ལ་ཡང་གསུམ། ནུས་པ་བརྒྱད་ཀྱི་རྣམ་གྲངས་བསྟན་པ་
དང་། ནད་སེལ་བའི་ཡོན་ཏན་བསྟན་པ་དང་། ནད་བསྐྱེད་པའི་སྐྱོན་བསྟན་
པའོ།། དང་པོ་ནུས་པ་བརྒྱུད་ཀྱི་གྲངས་བསྟན་པ་ནི། ལྕི་ཡང་གཉིས། སྣུམ་
རྩུབ་གཉིས། ཚ་བསིལ་གཉིས། རྣོ་བརྟུལ་ལྕི་སྣུམ་བསིལ་རྟུལ་བཞི། གཉིས་ཡང་རྩུབ་
ཚ་རྣོ་བཞིའོ།། ཏེ། དེ་ལྟར་གཉིས་གཉིས་གོ་ལོག་པས་བརྒྱད་དོ། ནད་སེལ་བའི་
ཡོན་ཏན་ནི། དང་པོ་ལྕི་སྣུམ་བསིལ་རྟུལ་བཞིས་རླུང་མཁྲིས་སེལ་བར་བྱེད་དེ།
དེ་ཡང་ལྕི་སྣུམ་ གཉིས་ ཀྱིས་ རླུང་ སེལ་བར་ བྱེད་ དོ།། ལྕི་ བརྟུལ་ གཉིས་ ཀྱིས་
མཁྲིས་པ་སེལ་བར་བྱེད་དོ།། འོ་ན་ལྕི་སྣུམ་གཉིས་ལ་དྲོ་བ་མི་འདུག་པས་རླུང་
ཅང་སེལ་ལམ་སྙམ་ན། རླུང་ནི་ཟུང་འཇུག་ཡིན་པས་ལྕི་ལ་དྲོ་བ་དང་སྣུམ་ལ་དྲོ་
བ་གཉིས་ ཀྱིས་རླུང་བད་ཀན་དང་བསྡོངས་པ་སེལ་ལ། ལྕི་ལ་བསིལ་བ་དང་
སྣུམ་ལ་བསིལ་བ་གཉིས་ཀྱིས་རླུང་མཁྲིས་པ་དང་ལྡན་པ་སེལ་བ་སྟེ། བསིལ་
དྲོད་གཉིས་གང་རུང་གཅིག་དང་མི་ལྡན་པའི་ལྕི་བརྟུལ་[ སྣུམ]མེད་པའི་ཕྱིར་
རོ།། ནུས་པ་བརྒྱད་ཀྱི་འོག་མ་ཡང་རྩུབ་ཚ་རྣོ་བཞིས་བད་ཀན་སེལ་བར་བྱེད་
པའོ།། ནད་སྐྱེད་པའི་སྐྱོན་བསྟན་པ་ནི། ཡང་རྩུབ་བསིལ་བ་གསུམ་གྱིས་རླུང་
སྐྱེད་ལ། ཚ་རྣོ་སྣུམ་པ་གསུམ་གྱིས་མཁྲིས་པ་སྐྱེད། ལྕི་སྣུམ་བསིལ་རྟུལ་བཞི་
ཡིས་བད་ཀན་སྐྱེད་ཅེས་པ་སྟེ། ནུས་པ་བརྒྱད་ཀྱི་དང་པོ་རླུང་མཁྲིས་སེལ་བར་
བཤད་པའི་ལྕི་སྣུམ་བསིལ་རྟུལ་བཞིས་བད་ཀན་བསྐྱེད་པ་སྟེ། བད་ཀན་གྱི་
མཚན་ཉིད་དང་ཆོས་མཐུན་པའི་ཕྱིར་རོ།། ནུས་པ་བརྒྱུད་ཀྱི་འོག་མ་བཞི་ཡོད་
པ་ལ་བད་ཀན་སེལ་བའི་ཡང་རྩུབ་གཉིས། མཁྲིས་པ་སེལ་བའི་བསིལ་བ་དང་
གསུམ་གྱིས་རླུང་སྐྱེད་པར་བྱེད་དེ། རླུང་གི་མཚན་ཉིད་དང་ཆོས་མཐུན་པའི་
ཕྱིར་རོ།། བད་ཀན་སེལ་བའི་ཚ་རྣོ་གཉིས། རླུང་སེལ་བའི་སྣམ་པ་དང་གསུམ་
གྱིས་མཁྲིས་པ་སྐྱེད་དེ། མཁྲིས་པའི་མཚན་ཉིད་དང་ཆོས་མཐུན་པའི་ཕྱིར་རོ༎



༄༅།འབུམ་ཆུང་།
309
དེ་ལ་མཐུ་ཞེས་པའི་རྒྱུ་མཚན་ནི། དེ་ལ་ནུས་པ་བརྒྱད་པོ་དེ་ལ་མཐུ་ཞེས་ཀྱང་
བཏགས་ཏེ། ཡོན་ཏན་མ་ལུས་སྙིང་པོར་གྱུར་པ་དང་། ནུས་པའི་ཁྱད་པར་
ལྡན་པས་ མཐུ་ཞེས་ བརྗོད་ ཅེས་ པ་ སྟེ། ནུས་ པ་ བརྒྱད་པོ་དེ་ཡོན་ཏན་བཅུ་
བདུན་གྱི་ནང་ནས་སྙིང་པོར་གྱུར་པ་སྟེ། ཁྱད་པར་གྱི་ནུས་མཐུ་དང་ལྡན་པའི་
ཕྱིར་མཐུ་ཞེས་བྱའོ།། དེ་ཡང་ནུས་པ་དང་མཐུ་ལ་མིང་སོ་སོར་སྣང་ཡང་དོན་
གཅིག་སྟེ། དཔེར་ན་མི་ཡོན་ཏན་ཅན་གཅིག་ལ། མི་དེ་ལ་ཡོན་ཏན་ཇི་ཙམ་
ཡོད་ཟེར་ན། མི་དེས་ཤེས་པའི་ཡོན་ཏན་ཚོ་གྲངས་སུ་བརྗོད་ཀྱི། ཁྱད་པར་དུ་
ནུས་མཐུ་ཅི་ལ་ཐོན་ཟེར་ན། ཡོན་ཏན་དེ་ཚོའི་ནང་ནས་ཀྱང་ཁྱད་པར་འདི་ལྟ་
བུ་ཤིག་ལ་ནུས་པ་ཐོན་ཞེས་སྨོས་པ་བཞིན་དུ། འདིར་ཡང་ ཡོན་ཏན་བཅུ་
བདུན་འོག་ནས་འཆད་ པ་ སྟེ། ནད་ཀྱི་མཚན་ཉིད་ཉི་ ཤུ་འཇོམས་པའི་རྣམ་
གྲངས་ཚང་བས་ཡོན་ཏན་ཞེས་སྨོས་ལ། དེའི་ནང་ནས་ཀྱང་ནུས་པའི་མཐུ་
བརྒྱད་པོ་འདི་ནི་ནད་ཀྱི་སྟེང་དུ་སྨན་གྱི་ནུས་མཐུ་ཕུལ་དུ་བྱུང་བ་སྟེ། ལྕི་སྣུམ་
གཉིས་ཀྱིས་རླུང་མི་སེལ་མི་སྲིད། བསིལ་བརྟུལ་གཉིས་ཀྱིས་མཁྲིས་པ་མི་སེལ་མི་
སྲིད། ཡང་རྩུབ་ཚ་རྣོ་བཞིས་བད་ཀན་མི་སེལ་མི་སྲིད་པའི་ཕྱིར་མཐུ་ཞེས་བྱའོ།།
སྟོབས་སུ་བསྟན་པ་ནི། གངས་ཅན་འབིགས་བྱེད་ཉི་ཟླའི་སྟོབས་ཅན་ལས། ཚ་
བསིལ་ཕུལ་དུ་བྱུང་བས་སྟོབས་ཞེས་བྱ།། དེ་ལ་ཚ་བས་གྲང་བའི་ནད་རྣམས་
སེལ།། བསིལ་བས་ཚ་བའི་ནད་རྣམས་སེལ་བར་བྱེད་ཅེས་པ་སྟེ། བསྡུ་ན་ཡོན་
ཏན་བཅུ་བདུན་ནུས་མཐུ་བརྒྱད་དུ་འདུས། ནུས་མཐུ་བརྒྱད་ པོ་ སྟོབས་ཚ་
བསིལ་གཉིས་སུ་འདུས་སོ།། དེ་ཅིའི་ཕྱིར་ཞེ་ན། རི་གངས་ཅན་ཟླ་བའི་སྟོབས་
དང་ལྡན་པ་ལ་བསིལ་སྨན་འབྱུང་། རི་འབིགས་བྱེད་ཉི་མའི་སྟོབས་དང་ལྡན་
པ་ལས་དྲོད་སྨན་འབྱུང་ངོ་།། བསིལ་དྲོད་གཉིས་པོ་དེ་ཉི་ཟླ་གཉིས་ཀྱི་སྟོབས་
ལས་བྱུང་བའི་ཕྱིར་སྟོབས་ཞེས་བྱ་སྟེ། ཚ་གྲང་གཉིས་སུ་མ་འདུས་ནད་གཞན་
མེད། བསིལ་དྲོད་གཉིས་སུ་མ་འདུས་སྨན་གཞན་མེད་ཅེས་པས་ཤེས་སོ།། དེ་
ལས་དྲོད་སྨན་གྱིས་གྲང་བའི་ནད་ཐམས་ཅད་སེལ་ལ། བསིལ་སྨན་གྱིས་ཚ་བའི་



310
༄༅འབུམ་ནག་འབུམ་ཆུང་།
ནད་ཐམས་ཅད་སེལ་ལོ།། འོ་ན་ནད་ཐམས་ཅད་སེལ་ན་འཆི་བ་མི་འོང་བར་
རིགས་སོ་ཟེར་རམ་སྙམ་ན། སྲོག་གཅོད་ནད་དགུས་ཟིན་པ་རྣམས་སེལ་བ་སྟེ།
དེ་ཡང་དམན་ལྷག་ལོག་པ་མ་ཡིན་པ། ཡང་དག་པའི་སྦྱོར་བ་གཞིར་བཞག་
པའོ།། ཡོན་ཏན་བཅུ་བདུན་བསྟན་པ་ལ་གཉིས། ཡོན་ཏན་གྱི་རྣམ་གྲངས་
དང་རྒྱུ་མཚན་བསྟན་པའོ།། དང་པོ་ནི། ཡོན་ཏན་འཇམ་དང་ལྕི་དྲོ་སྣུམ་དང་
བརྟན། གྲང་དང་རྟུལ་བ་བསིལ་མཉེན་སླ་དང་སྐམ།། སྐུ་དང་ཚ་བ་ཡང་དང་
རྣོ་རྩུབ་གཡོ་ཞེས་པས་སྟོན་ཏེ། དེ་ལ་རླུང་སེལ་བའི་ཡོན་ཏན་ལྔ། མཁྲིས་པ་
སེལ་བའི་ཡོན་ཏན་དྲུག བད་ཀན་སེལ་བའི་ཡོན་ཏན་དྲུག་སྟེ་སྤྱིར་བཅུ་བདུན་
ནོ།། རླུང་སེལ་བའི་ཡོན་ཏན་ལྔ་ལ། འཇམ་པ་ནི་རླུང་རྩུབ་པ་སེལ་བའི་གཉེན་
པོ་སྟེ། སླེ་ཏྲེས། ཀཎྜ་ཀ་རི། འབྲས་ཐུག ཡོས་ཐུག་ལྟ་བུའོ།། ལྕི་བ་ནི་རླུང་
ཡང་བ་སེལ་བའི་གཉེན་པོ་སྟེ། ཁ་རུ་ཚ། བུ་རམ། རུས་རྙིང་དང་ཟན་སྣུམ་གྱི་
ཚོད་མ་ལྟ་བུའོ།། དྲོ་བ་ནི་རླུང་གྲང་བ་སེལ་བའི་གཉེན་པོ་སྟེ། གསར་འཇམ་ཟུ་
དང་། ལྡུམ་སྒོག་གི་ཚོད་མ། ལུག་ཤ་ལྟ་བུའོ།། སྣུམ་པ་ནི་རླུང་སྲ་བ་དང་ཕྲ་བ་
སེལ་བའི་གཉེན་པོ་སྟེ། རྩི་མར། འབྲུ་མར། རྐང་མར་དང༌། ཚིལ་ལ་སོགས་
པའོ།། བརྟན་ པ་ ནི་རླུང་གཡོ་ བ་ སེལ་ བའི་ གཉེན་པོ་སྟེ། ཛཱ་ཏི། སྒོག་སྐྱ།
བཙོང་ལྟ་བུའོ།། མཁྲིས་པ་སེལ་བ་དྲུག་ལ། གྲང་བ་བཤད་པ་ལ་ཞལ་གདམས་
ཀྱི་ཁ་འགེངས་པ་འདི་ལྟར་བྱ་སྟེ། སྣུམ་པའི་གཉེན་པོར་སྐྱ་བཅས་གཞུག་ སྟེ།
སྐྱ་བཅས་ནི་མཁྲིས་པ་སྣུམ་བཅས་སེལ་བའི་གཉེན་པོ་སྟེ། ཕྱེ་ཐུག་སྡོར་མེད་
དང་། བྲལ་[དྲལ ]ཐུག རྩམ་སྐྱུ། ཆུ་གྲོག་ལ་སོགས་པ་བཅུད་མེད་པ་རྣམས་
སོ།། རྟུལ་བ་ནི་མཁྲིས་པ་རྣོ་བ་སེལ་བའི་གཉེན་པོ་སྟེ། ཅུ་གང་དང་། ཨུཏྤལ།
བོང་ང་དཀར་དམར། གོ་[ག ]དོར་ལ་སོགས་སྐེམ་སྨན་དང༌། དུག་སྨན་ཕལ་
ཆེ་བ་ལ་སོགས་པ་རྣམས་སོ། བསིལ་བ་ནི་མཁྲིས་པ་ཚ་བ་སེལ་བའི་གཉེན་པོ་སྟེ།
ག་པུར་དང་། ཙན་དན་དང་། གི་ཝང་དང༌། ཏིག་ཏ་ཧོང་ལེན་ལ་སོགས་པ་
རྣམས་སོ།། མཉེན་པ་ནི་མར་གསར་ སོགས་མཁྲིས་པ་ཡང་ བའི་གཉེན་པོར་



༄༅འབུམ་ཆུང༌།
311
བཤད་ཀྱང་། འདིར་བླ་མའི་ཞལ་གདམས་ཀྱི་མཁྲིས་པ་ཡང་བའི་གཉེན་པོར་
གྲང་པ་གཏོང་སྟེ། ཅིའི་ཕྱིར་ན། མཁྲིས་པའི་མཚན་ཉིད་ཡང་བ་དེ་ནི་གཉེན་
པོའི་ཁ་ན་ཡང་བ་ཡིན་པས། བསིལ་མེད་ན་ཡང་གྲང་བ་ཙམ་གྱིས་ སེལ་བར་
གསུངས་ཏེ། གྲུང་བ་ནི་ཆུ་གྲང་དང་། ཇ་དང༌། བ་རའི་ཞོ་དར་དང་། བ་
མར་གསར་བའི་སྐྱབས་དང་། ཁུར་ཚོད་ལྟ་བུའོ།། སླ་བ་ནི་མཁྲིས་པ་དྲི་མནམ་
པ་སེལ་བའི་གཉེན་པོ་སྟེ་བཤལ་སྨན་ཐམས་ཅད་དོ།། སྐམ་པ་ནི་མཁྲིས་པ་འཁྲུ་
བ་དང་། གཤེར་བའི་གཉེན་པོ་སྟེ་འཁྲུ་གཅོད་ཐམས་ཅད་དོ།། བད་ཀན་སེལ་
བ་དྲུག་ལ། སྐྱ་བ་ནི་བད་ཀན་སྣུམ་པ་སེལ་བའི་གཉེན་པོ་སྟེ། སྲན་མ། སྲད་
ཆུང༌། ཅོང་ཞི་ལྟ་བུའོ།། ཚ་བ་ནི་བད་ཀན་བསིལ་བ་སེལ་བའི་གཉེན་པོ་སྟེ།
ན་ལེ་ཤམ་དང་། ཙི་ཏྲ་ཀ སྨན་སྒ། ཤིང་ཀུན་ལ་སོགས་པ་ལྟ་བུའོ།། ཡང་བ་
ནི་བད་ཀན་ལྕི་བ་སེལ་བའི་གཉེན་པོ་སྟེ། གཡེར་མ། དར་གསར། ཡོས་ཐུག
ཆུ་སྐོལ་ལ་སོགས་པ་ལྟ་བུའོ་ཞེས་བཤད་ཀྱང་། དེ་རྣམས་ཀྱི་ལྕི་བ་སེལ་མི་ནུས་ཏེ།
ལྕི་བ་ནི་གཉེན་པོའི་ཁ་ན་ལྕི་བ་སྟེ། མེ་བཞི་རྒྱུན་དུ་བསྟེན་པས་ནི་ལྕི་བ་སེལ་
བའི་ཡང་བ་ཡིན་ནོ།། རྣོ་བ་ནི་བད་ཀན་རྟུལ་བ་སེལ་བའི་གཉེན་པོ་ཡིན་ཏེ།
རྒྱུ་ཚ་དང་། ཆང་དང་། བོང་ང་ནག་པོ་དང་། སྔོ་ཚ་བ་གསུམ་ལྟ་བུའོ།། རྩུབ་
པ་ནི། བད་ཀན་འཇམ་པ་དང་འབྱར་བག་ཅན་སེལ་བའི་གཉེན་པོ་ཡིན་ཏེ།
སྟར་བུ་དང༌། ཅུང་ཞི་རྒོད་བརྟུལ་[བཏུལ]དང་། ཉ་ཤ་ཕག་ཤ་ལ་སོགས་པ་
ལྟ་བུའོ།། གཡོ་བ་ནི་བད་ཀན་བརྟན་ པ་སེལ་ བའི་ གཉེན་པོ་སྟེ་སྐྱུགས་སྨན་
ཐམས་ཅད་དོ།། ཡོན་ཏན་གྱི་རྒྱུ་མཚན་བསྟན་པ་ནི། བཅུ་དང་བདུན་གྱིས་
མཚན་ཉིད་ཉི་ཤུ་འཇོམས།། དེ་ཕྱིར་ཡོན་ཏན་ཞེས་སུ་བཤད་པ་ཡིན་ཞེས་པས་
སྟོན་ཏེ། བཅུ་དང་བདུན་ལ་བཅུ་བདུན་ཡོད་པས། སོར་མོ་ལྔས་མཛུབ་དྲུག་མི་ནོན་
ཞེས་པའི་ཚུལ་དུ་བཅུ་བདུན་གྱི་ནད་ཀྱི་མཚན་ཉིད་ཉི་ ཤུ་འཇོམས་པར་མི་འགྱུར་རོ་
ཞེ་ན། སྣུམ་ པ། སྐམ་པ། རྩུབ་པ་གསུམ་ གྱིས་ནད་ཀྱི་མཚན་ཉིད་ གཉིས་
གཉིས་འཇོམས་པར་བྱེད་པས། དེའི་ཕྱིར་བཅུ་བདུན་གྱིས་ཉི་ཤུ་འཇོམས་ཏེ།



312
༄༅འབུམ་ནག་འབུམ་ཆུང་།
དེ་ལྟར་ཡང་ཊིཀྐ་ནས། སྲ་བ་སྣུམ་གྱི་གཉེན་པོར་འདུལ།། ཕྲ་བའི་བུ་ག་སྣུམ་
གྱིས་འགེངས།། དེ་ཕྱིར་སྲ་ཕྲ་སོ་སོར་ཡང་།། གཉེན་པོ་སྣུམ་པ་ གཅིག་ གིས་
འཛོམས་ཞེས་གསུངས་པས། ལྟོ་བ་སྲ་བ་ཡང་སྣུམ་གྱིས་འདུལ། སྐྲངས་པ་སྲ་
བ་ཡང་སྣུམ་ གྱིས་འདུལ། བ་སྤུའི་བུ་ག་སོགས་ཕྲ་བའི་བུ་ག་ཡང་སྣུམ་གྱིས་
འགེངས་ཏེ། སྣུམ་ནི་ལྕི་ལ་ དྲོ་བས་རླུང་གི་སྟོབས་འཇོམས་པའོ།། གཤེར་ བ་
བརླན་པའི་ཆ་འཛིན་ཅིང་ཐུར་དུ་བབས་པས་འཁྲུ་བར་བྱེད། དེའི་ཕྱིར་འཁྲུ་
གཤེར་སོ་ སོ་ཡང་།། གཉེན་པོ་སྐེམ་པ་གཅིག་གིས་འཇོམས་ཞེས་གསུངས་ཏེ།
སྐམ་པ་དེས་འཁྲུ་བ་གཅོད་ནུས། གཤེར་བ་སྐམ་ནུས་པའོ།། འཇམ་པ་རྩུབ་
པས་འབྲད་ པར་བྱེད།། འབྱར་བག་རྩུབ་ པས་ དུམ་བུར་གཅོད། དེ་ ཕྱིར་
འཇམ་འབྱར་སོ་སོ་ཡང་།། གཉེན་པོ་རྩུབ་པ་གཅིག་གིས་འཇོམས་ཞེས་གསུངས་
སོ།། དེ་ལ་བརྒྱུད་པ་མཁན་པོ་རྣམས་ན་རེ། ནད་ ཕྲ་ བ་ ལ་ གཉེན་པོ་ ཕྲ་ བ་
བཏང་བས་ནད་ཀྱི་གྲོགས་སུ་འགྲོ། ཕྲ་བའི་གཉེན་པོར་སྦོམ་པ་གཏོང་ཞེས་ཟེར་
ཏེ། ཕྲ་བ་དེ་བུ་ག་ཕྲ་མོར་འཇུག་པ་ཡིན་ལ། སྦོམ་པ་དེ་བུ་ག་ཕྲ་མོར་མི་འཇུག་
པས་འཇོམས་མི་ནུས་སོ།། དཔེར་ན་བྱི་ཁུང་དུ་བྱི་ལ་བྱི་བའི་གཉེན་པོ་ཕྱི་ལ་ཡིན་ཡང་མི་
ཤོང་བ་བཞིན་ནོ། འདིར་ནི་རླུང་ཕྲ་བ་དེ་ཡང་གྲང་ལ་གཡོ་བའི་བདག་ཉིད་
ཡིན་པ་ལ། སྣུམ་ཡང་ཕྲ་བའི་ངོ་བོ་སྟེ། ལྕི་དྲོ་བརྟན་པ་ཡིན་པས་གྲོགས་སུ་འགྲོ་
བ་སྲིད་ཅིང་། བྱི་ཁུང་དུ་དུད་པས་འདེད་པ་བཞིན་ནོ།། སླ་སྐམ་གཉིས་གོ་ལོག་
ཡིན་པས་གཅིག་མཁྲིས་པའི་གཉེན་པོ་ཡིན་ན་གྲོགས་སུ་འགྱུར་ཏེ། སྐམ་པ་
མཁྲིས་པ་གཤེར་བའི་གཉེན་པོར་གཏོང་ཡང་སླ་བ་གཏོང་བ་འཐད་དེ་སླར་འཁྲུ་
བའི་ཕྱིར་རོ།། སླ་བ་བད་ཀན་འབྱར་བག་གི་གཉེན་པོ་ཡིན་ལ། མཁྲིས་པ་དྲི་
མནམས་པ་ཡང་སླ་བས་མི་སེལ་བས་སྲ་བ་གཏོང་དགོས་སོ་ཞེས་རྒོལ་ན། སླ་
སྐམ་གཉིས་གོ་ལོག་ཡིན་ཡང་དེ་གཉིས་དུས་གཅིག་ལ་མཁྲིས་པའི་གཉེན་པོར་
གཏོང་བ་མ་ཡིན་ཏེ། སླ་བ་དེ་ཆུ་ལས་བྱུང་བས་ནུས་པ་སླ་བ་བསིལ་བ་སྟེ། སླ་
བ་དེས་དྲི་མནམ་པ་བཀྲུས་ནས་བསིལ་བ་དེས་མི་འདྲུལ་བར་བྱེད་ལ། སྐམ་པ་



ཨུ༄༅།འབུམ་ཆུང་།
313
དེས་འཁྲུ་བ་གཅོད། གཤེར་བ་ སྐམ་པར་བྱེད་དེ། དཔེར་ན་རྒྱུ་གཟེར་བྱུང་
བའི་རྒྱུ་མ་འདུལ་བ་དེ་ལ། སྣ་ལ་བཤལ་བཏང་ནས་རུལ་དྲི་དེ་བཀྲུས་ཏེ་གདོད་
གཅོད་སྨན་སྐམ་པ་བཏང་བས་མི་འགལ་བ་བཞིན་ནོ།། སླ་ བ་དེ་བད་ཀན་
འབྱར་བག་གི་གཉེན་པོར་མི་འཐད་དེ། སླ་བའི་རྫས་ཀྱི་ངོ་བོ་དེ་བཀྲུ་སྨན་ཡིན་
ཞིང༌། བསེལ་བས་མེ་དྲོད་འཇོམས་པའི་ཕྱིར། གསོ་དཔྱད་ཀུན་ནས་ཀྱང་།
བད་ཀན་གྱི་གཉེན་པོར་སྦྱོངས་སུ་བཤད་པ་མེད་དོ།། མཁྲིས་པ་དྲི་མནམ་པའི་
གཉེན་པོ་སྲ་བ་བཏང་དགོས་ཟེར་ཡང༌། མི་འདུལ་བར་བྱེད་པ་སྲ་བ་ཡིན་ཏེ།
སྲ་བ་དེ་བསིལ་བརྟུལ་གཉིས་ལ་རང་བཞིན་གྱི་གནས་པ་དང་། ཅིའི་ཕྱིར་ན།
བསིལ་བ་གར་ཡོད་ན་འདུལ་མི་སྲིད་ཅིང་། རྟུལ་བ་རྣོ་བའི་གཉེན་པོ་ཡིན་པས་
བཤད་པ་རྟུལ་བར་བཤད་ཀྱང་ཡིན་པ་སྲ་བ་ཡིན་ཏེ། རྣོ་བ་ལ་གཉེན་པོ་སྲ་བ་
དགོས་པའི་ཕྱིར། དཔེར་ན་མཚོན་རྣོན་པོ་ལ་གོ་ཆ་སྲོ་དགོས་པ་བཞིན་ནོ།། དེ་
ལྟར་མཚན་ཉིད་ཉི་ཤུ་ལ་གཉེན་པོ་རེ་བསྡེབ་པར་བྱའོ།། ཡོན་ཏན་བཅུ་བདུན་
རྐང་གྲངས་སུ་བཤད་ཀྱང་གཞུང་བཤད་པའི་དབང་ཙམ་ཡིན་གྱི། དོན་ཧྲིལ་
གྱིས་དྲིལ་ན་རླུང་སེལ་བའི་ཡོན་ཏན་དང་ལྡན་པའི་སྨན་གྱི་རིགས་གང་ལ་ཡང་
འཇམ་པ། ལྕི་བ། སྣུམ་པ། དྲོ་བ་མེད་མི་སྲིད། དེ་བཞིན་དུ་མཁྲིས་པ་སེལ་
བའི་སྨན་གང་ལ་ཡང་བསིལ་བ། རྟུལ་བ། གྲོང་བ་མེད་མི་སྲིད།། སླ་བ་དང་
སྐམ་པ་གཉིས་དུས་དང་བསྟུན་པ་གར་དགོས་སུ་སྤྱད་དོ།། བད་ཀན་སེལ་བའི་
སྨན་ལ་ཚ་རྣོ་རྩུབ་ ཡང་སྐྱ་བ་མེད་མི་སྲིད། གཡོ་ བ་ ནད་ དང་བསྟུན་ པའོ།།
མཇུག་བསྡུ་བ་ལ་གསུམ་སྟེ། ནུས་པ་གང་ལས་བྱུང་བའི་རྟེན་བསྟན་པ་དང་།
ནུས་པ་ཆེ་ཆུང་གི་ཁྱད་པར་དང་། རོ་ནུས་ཞུ་རྗེས་ཀྱི་མཐུན་སྡེབས་བསྟན་པའོ།།
ནུས་པ་ གང་ལ་བྱུང་བའི་རྟེན་བསྟན་པ་ནི། དེ་དག་ཕལ་ཆེར་རོ་ལས་རྗེས་
འབྱུང་སྟེ།། རོ་ནི་ས་སོགས་རྣམས་ལ་བརྟེན་པའི་ཕྱིར།། ལྕི་སྣུམ་ལ་སོགས་དེ་
ལས་བྱུང་བ་ཡིན་ཞེས་པ་སྟེ། ཡོན་ཏན་བཅུ་བདུན་དུ་བསྟན་པ་དེ་རྣམས་གང་
ལས་འབྱུང་ན། ཕལ་ཆེར་རོའི་རྗེས་སུ་འབྱུང་ཞེས་བྱ་སྟེ། ཞུ་རྗེས་ཀྱི་ལས་བྱེད་



314
gfའབུམ་ནོ་ག་འབུམ་ཆུང་།
པ་དང་ནུས་པས་ལས་བྱེད་པ་གཉིས་རོ་ལ་[ལས ]མི་འབྱུང་སྟེ། རོའི་ལས་བྱེད་
པ་རྣམས་རོའི་རྗེས་སུ་ནུས་པ་འབྱུང་ཞིང་འབྲང་བས་ཕལ་ཆེར་ཞེས་བྱའོ། རོ་
ནི་ས་ལ་སོགས་པའི་འབྱུང་བ་བཞིའམ་ལྔ་ལ་བརྟེན་ནས་ལྕི་སྣུམ་ལ་སོགས་པའི་
ནུས་པ་དང་། ཡོན་ཏན་ཐམས་ཅད་འབྱུང་བ་ལྔ་ལས་འབྱུང་བར་ཤེས་པར་
བྱའོ། དེ་ཡང་རོས་ལས་བྱེད་ པའི་སྨན་རྣམས་ནི་འབྱུང་ བ་ བཞི་ པོ་ གཉིས་
གཉིས་ཤས་ཆེ་བ་ལས་འབྱུང་བ་ཡིན་ལ། ནུས་པ་དང་ཞུ་རྗེས་ཀྱང་རོ་བཞིན་དུ་
འགྱུར་རོ།། ཞུ་རྗེས་དང་ནུས་པས་ལས་བྱེད་ པ་རྣམས་ནི་འབྱུང་བ་ལྔ་ལས་
འབྱུང་མོད་ཀྱིས། འབྱུང་བ་བཞི་ཤས་ཆེ་བ་དང་། གཉིས་དང་གསུམ་ཤས་ཆེ་
པ་དང་། བཞི་དང་ལྔ་ཚང་བ་ལས་འབྱུང་སྟེ་ངེས་མེད་དུ་ཤེས་པར་བྱའོ།། དེ་
ལ་རོས་ལས་བྱེད་པའི་རོ་ནུས་གཅིག་པ་རྣམས་ནི་རོའི་རྗེས་སུ་མཐུན་པར་འབྱུང་
སྟེ། དེ་ཡང་ཇི་ལྟར་འབྱུང་ན། དང་པོ་སའི་ནུས་པ་གཙོ་ཆེ་བ་ལས་དྲུག་འབྱུང་
སྟེ། ལྕི་བ། སའི་དང་པོ་བརྟན་པ། གཉིས་པརྟུལ་བ། གསུམ་པ་འཇམ་པ། བཞི་པ
སྣུམ་པ། ལྔ་པ སྐམ་པ་དྲུག་པའོ།། དང་དྲུག་གོ། གཉིས་པ་ཆུའི་ནུས་པ་ལས་
བདུན་འབྱུང་སྟེ། སླ་བ། ཆུའི་དང་པོ་བསིལ་བ། གཉིས་པལྕི་བ། གསུམ་པརྟུལ་བ།
བཞི་བ། སྣུམ་པ། ལྔ་ པ འཇམ་པ། དྲུག་པ མཉེན་ པ་བདུན་པའོ།། དང་བདུན་ནོ།།
གསུམ་པ་མེའི་སྨན་ལ་ཡང་བདུན་ཡོད་དེ། ཚ་བ། མེའི་དང་པོརྣོ་བ། གཉིས་པ་
སྐམ་པ། གསུམ་པརྩུབ་པ། བཞི་པ་ཡང་བ། ལྔ་པ་སྣུམ་པ། དྲུག་པ་གཡོ་བ་བདུན་པའོ།།
དང་བདུན་ནོ།། བཞི་པ་རླུང་གི་ནུས་པ་ལ་དྲུག་སྟེ། ཡང་བ། རྩུབ་པ། གྲང་
བ། གཡོ་བ། སྐྱ་བ། སྐམ་པ་དྲུག་གོ། ནམ་མཁའ་ནི་འབྱུང་བཞིའི་སྨན་ལ་
སྤྱིར་ཁྱབ་བོ།། དེ་ལས་ཐོག་མར་རོ་མངར་བ་དེ་ས་ཆུ་གཉིས་ལས་བྱུང་བས། ས་
ལ་ནུས་པ་དྲུག གོང་དུ་བཤད་ཟིན་ཡོད། ཆུ་ལ་བདུན་ཏེ་བཅུ་གསུམ་ཡོད་པ་ལས།
ས་ཆུ་གཉིས་ཀའི་ནུས་པ་ལ་རྟུལ་བ་ཡོད་པས་ཤིན་ཏུ་རྟུལ་བ་གཅིག་ཏུ་དྲིལ། ས་
ཆུ་གཉིས་ཀ་ལ་སྣུམ་པ་ཡོད་པས་ཤིན་ཏུ་སྣུམ་པ་གཅིག་ཏུ་དྲིལ། ས་ཆུ་གཉིས་ཀ་
ལ་འ ཇམ་པ་ཡོད་པས་ཤིན་ཏུ་འཇམ་པ་གཅིག་ཏུ་དྲིལ། ས་ཆུ་གཉིས་ཀ་ལ་ལྕི་བ་



༄༅།འབུམ་ཆུང་།
315
ཡོད་པས་ཤིན་ ཏུ་ལྕི་བ་གཅིག་ཏུ་དྲིལ་བས་ནུས་པ་བརྒྱུད་བཞིར་སོང་། ཆུའི་
དང་པོ་ལས་སླ་བ་བྱུང་། སའི་དྲུག་པ་ལས་སྐམ་པ་བྱུང་། དེ་གཉིས་གོ་ལོག་ཏུ་
སོང་བས་གཅིག་ཏུ་དྲིལ་མ་བཏུབ་ཀྱང་སོ་སོར་ནུས་པ་འབྱིན་མི་སྲིད་དེ། སྨྲ་
སྐམ་གཉིས་འཐབས་པས། སླ་བ་ནི་ཆུ་ལ་ནུས་པ་བདུན་ཡོད་པའི་ཆེ་ཤོས་དང་
པོ་རང་ཡིན། སྐམ་པ་དེ་ས་ལ་ནུས་པ་དྲུག་ཡོད་པའི་ཆུང་ཤོས་ཐ་མ་རང་ཡིན་
པས་སྐུམ་པའི་ནུས་པ་ཤི སླ་བའི་སྟོབས་ཐོན་པའོ།། ས་ལས་ནུས་པ་བརྟན་པ་
ཡན་ཐོན་དུ་བྱུང༌། ཆུ་ལས་བསིལ་བ་ཡན་ཐོན་དུ་བྱུང་བས་རྒྱུའི་ནུས་པ་བཅུ་
གསུམ་ལས་འབྲས་བུའི་ནུས་པ་བརྒྱད་འབྱུང་སྟེ། སྣུམ་ལྕི་འཇམ་བརྟན་བཞིས་
རླུང་ནད་སེལ། སྨྲ་བསིལ་བརྡུལ་མཉེན་བཞིས་མཁྲིས་པ་སེལ་བའི་ཕྱིར་ཏེ། རོ་
མངར་བ་དེ་རླུང་མཁྲིས་གཉིས་སེལ་བའི་རོ་ལྡན་པ་ཡིན་ནོ།། ནུས་པ་བརྒྱུད་
ཀས་བད་ཀན་སྐྱེད་པར་བྱེད་དོ།། ཞུ་རྗེས་མངར་བར་ཞུ་བའོ།། འདི་ནས་དེ་ལྟར་
ཡང་ཊིཀྐ་ནས། མངར་ བས་ ཆུ་ ལྡན་པའི་རོ།། ལྕི་ བ་ནང་ ཕྲད་ ཤིན་ ཏུ་ ལྕི།།
རྟུལ་བ་ནང་ཕྲད་ཤིན་ཏུ་བརྟུལ། སྣུམ་པ་ནང་ཕྲད་ཤིན་ཏུ་སྣུམ།། འཇམ་པ་
ནང་ཕྲད་་ཤིན་ཏུ་འཇམ།། སྐམ་ལས་སླ་བ་སྟོབས་ཆེ་འཁྲུ།། ས་བརྟན་ཆུ་ནི་བསིལ་
བས་མཉེན།། སྣུམ་ལྕི་འཇམ་བརྟན་བཞི་ཡིས་རླུང་ནད་སེལ།། སླ་བསིལ་བརྟུལ་མཉེན་བཞི་ཡིས་མཁྲིས་
པ་སེལ།། དེ་དག་བརྒྱད་ཀྱིས་བད་ཀན་མཆོག་ཏུ་བསྐྱེད།། ཞུ་རྗེས་ཕལ་ཆེར་མི་འགྱུར་མངར་བར་ཞུ།།
ཞེས་བྱའོཀྵ རོ་སྐྱུར་བ་དེ་ས་དང་མེ་ལས་བྱུང་བས་ས་ལ་ནུས་པ་དྲུག། མེ་ལ་བདུན་
ཏེ་བཅུ་གསུམ་ཡོད་པ་ལས། མེ་དང་ས་གཉིས་ཀ་ལ་སྐམ་པ་ཡོད་པས་དེ་གཉིས་
ཕྲད་དེ་ཤིན་ཏུ་སྐམ་པའི་ནུས་པ་གཅིག་ཏུ་དྲིལ། མེ་མེའི་དྲུག་པས་གཉིས་དེའི་དྲུག་པ་
ཀ་ལ་སྣུམ་ཡོད་པས་ནང་ཕྲད་དེ་ཤིན་ཏུ་སྣུམ་པ་གཅིག་ཏུ་དྲིལ། ས་ལ་ནུས་པ་དྲུག་
ཡོད་པའི་དང་པོ་ལྕི་བ་བྱུང༌། མེའི་ནུས་པ་བདུན་ཡོད་པའི་ལྔ་པ་ཡང་བ་བྱུང་།
ལྕི་ཡང་གཉིས་མ་མཐུན་པར་འཐབས་པས་ཡང་བ་སྟོར་ཏེ་ལྕི་བའི་ནུས་པ་ཐོན།
མེའི་རྩུབ་པ་དང་སའི་འཇམ་པ་གཉིས་གཉིས་ཀའི་བཞི་སའི་དང་པོ་ཆེ་ཤོས་དང་མེའི་ལྔ་
པ་འཐབ་པའོ། པ་ཡིན་པས་མཉམ་པར་འཐབས་པ་ན་འཇམ་རྩུབ་གཉིས་རྩུབ་པ་



316
འབུམ་ནག་འབུམ་ཆུང༌།
སྟོབས་ཆེ་བའི་ཕྱིར། ཊཱིཀྐ་ནས། འཇམ་ལས་རྩུབ་པ་སྟོབས་ཆེ་རྩུབ་ཅེས་སོ།།
འཇམ་པ་སྟོར་ནས་རྩུབ་པའི་ནུས་པ་ཐོན་ནོ།། ཡང་སའི་གསུམ་པ་ལས་རྟུལ་བ་
འབྱུང༌། མེའི་གཉིས་པོ་ལས་རྣོ་བ་བྱུང་སྟེ་གཉིས་མ་མཐུན་པར་འཐབས་པས་
རྟུལ་བ་སྟོར་ཏེ་རྣོ་བའི་ནུས་པ་ཐོན་ནོ།། མེ་ལས་ཚ་བ་ཡན་ཐོན་དུ་བྱུང༌། ས་
ལས་བརྟན་པ་ཡན་ཐོན་དུ་བྱུང་སྟེ། རྒྱུའི་ནུས་པ་བཅུ་གསུམ་ལས་འབྲས་བུའི་
ནུས་པ་བརྒྱད་དུ་གྱུར་ཏེ། ཚ་རྣོ་རྩུབ་གཡོ་བཞི་ཡིས་བད་ཀན་སེལ། སྣུམ་ལྕི་
བརྟན་པ་གསུམ་གྱིས་རླུང་ནད་སེལ་བའི་ཕྱིར་ཏེ། བད་རླུང་གཉིས་སེལ་བ་ལྡན་
པའི་རོ་ཡིན་ནོ།། ཚ་རྣོ་སྣུམ་གསུམ་གྱིས་མཁྲིས་པ་ལྷག་པར་བསྐྱེད་ལ། སྐམ་
པས་མཁྲིས་པའི་འཁྲུ་གཤེར་སྐེམ་པར་བྱེད་དེ། མཁྲིས་པའི་ཚ་བ་དབལ་ཆོགས་
པའི་རྗེས་ལ་ཕན་གྱིས་དང་པོ་ནས་མ་ཡིན་ནོ། ནུས་པ་བདུན་གྱི་ཞུ་རྗེས་སྐྱུར་
བར་ཞུའོ། དེ་ལྟར་ཡང༌། ཊིཀྐ་ནས། སྐྱུར་བ་ས་མེ་ལྡན་པའི་རོ།། སྐམ་པ་ནང་འཕྲད་ཤིན་ཏུ་
སྐམ།། དེ་ཕྱིར་འཁྲུ་གཅོད་སྐྱུར་བ་མང་། སྣུམ་པ་ཆུང་བ་ནང་ཕྲད་སྣུམ།། ཡང་ལས་ལྕི་བ་སྟོབས་ཆེ་ལྕི།།
འཇམ་ལས་རྩུབ་པ་སྟོབས་ཆེ་རྩུབ།། བརྟུལ་ལས་རྣོ་བ་སྟོབས་ཆེ་རྣོ།། ཚ་བ་མེ་ལ་བརྟན་པ་ས།། ཚ་རྣོ་
རྩུབ་གསུམ་ལྡན་པས་བད་ཀན་སེལ།། སྣུམ་ལྕི་བརྟན་ གསུམ་ལྡན་པས་རླུང་ནད་སེལ།། ཚ་རྣོ་ སྣུམ་
གསུམ་མཁྲིས་པ་མཆོག་ཏུ་བསྐྱེད། ཞུ་རྗེས་ཕལ་ཆེར་མི་འགྱུར་སྐྱུར་བར་ཞུ།། ཞེས་གསུངས་སོ།། རོ་
ལན་ཚྭ་དེ་མེ་ཆུ་གཉིས་ལས་བྱུང་བས། དེ་གཉིས་ལ་ནུས་པ་བདུན་བདུན་ཡོད་
པ་ལས། མེ་ཆུ་གཉིས་ཀ་ལ་སྣུམ་པ་ཡོད་པས་སྣུམ་པ་ནང་ཕྲད་ཤིན་ཏུ་སྣུམ་པ་
གཅིག་ཏུ་དྲིལ། མེ་ལས་ནུས་པ་གསུམ་པའི་སྐམ་པ་བྱུང་། ཆུ་ལས་ནུས་པ་དང༌
པོའི་སླ་བ་བྱུང༌། དེ་གཉིས་མ་མཐུན་པར་འཐབས་པས་སྐམ་པ་སྟོར་ཏེ། གསུམ་
པ་ལ་དང་པོ་སྟོབས་ཆེ་བའི་ཕྱིར་རོ།། སླ་བའི་ནུས་པ་ཐོན། ཆུའི་བསིལ་བ་དེ་མེའི་ཚེ་
བས་དྲོས་ཏེ་དྲོ་བ་བྱུང་། མེའི་བཞི་པ་རྩུབ་པ་དང་ཆུའི་དྲུག་པ་འཇམ་པ་གཉིས་
འཐབས་པས་འཇམ་པ་སྟོར་རྩུབ་པའི་སྟོབས་ཐོན་ནོ།། མེའི་ གཉིས་པ་རྣོ་བ་
དང་ཆུའི་བཞི་པ་རྟུལ་བ་གཉིས་མ་མཐུན་པར་འཐབས་པས་རྟུལ་བ་སྟོར་ཏེ་རྣོ་
བར་གྱུར། མེའི་ལྔ་པ་ཡང་བ་དང་ཆུའི་གསུམ་པ་ལྕི་བ་གཉིས་འ ཐབས་ པས་



༄༅།འབུམ་ཆུང་
317
ཡང་བ་སྟོར་ཏེ་ལྕི་བར་འགྱུར། མེ་ལས་གཡོ་བ་ཡན་ཐོན་བྱུང་། ཆུ་ལས་མཉེན་
པ་བྱུང་སྟེ་རྒྱུའི་ནུས་པ་བཅུ་བཞི་ལས་འབྲས་བུའི་ནུས་པ་བརྒྱད་དུ་གྱུར་ཏེ། རྣོ་
དྲོ་རྩུབ་གཡོ་བཞིས་བད་ཀན་སེལ། སྣུམ་ལྕི་དྲོ་གསུམ་གྱིས་རླུང་ནད་སེལ། སླ་
བ་དང་མཉེན་པ་གཉིས་ཀྱིས་མཁྲིས་པ་སེལ་བར་བཤད་ཀྱང་། འདིར་རྣོ་དྲོ་
སྣུམ་དང་ལྡན་པས་མཁྲིས་པ་བསྐྱེད་དོ། འོ་ན་རོ་ལན་ཚྭའི་སླ་བ་དེས་ཅི་བྱེད་
སྙམ་ན། བད་རླུང་འཁྲུ་བར་བྱེད་ཅིང་ཧ་ཅང་དྲགས་ན་སྣུམ་ལ་ལྕི་བས་བད་
ཀན་ལ་ཡང་གནོད་ལ། རླུང་བསལ་ནས་མཁྲིས་པ་བསྐྱེད་པས་རྐྱང་བའི་རོ་ཡིན་
ནོ།། ནུས་པ་བརྒྱད་ཡོད་ཀྱང་ཕན་ཐོགས་པ་དྲུག་ལས་མ་བྱུང་སྟེ། ཞུ་རྗེས་ནི་
མངར་བར་ཞུའོ།། དེ་ལྟར་ཡང་། ལན་ཚྭ་མེ་ཆུ་རྐྱང་བའི་རོ།། སྐམ་ལས་སླ་བ་སྟོབས་ཆེ་འཁྲུག་
ཚ་བསིལ་ཕྲད་པས་དྲོ་བ་འབྱུང་། སྣུམ་པ་ནང་ཕྲད་ཤིན་ ཏུ་ སྣུམ། བརྟུལ་ལས་རྣོ་བ་སྟོབས་ཆེ་རྣོ།།
ཡང་ལས་ལྕི་བ་སྟོབས་ཆེ་ལྕི།། འཇམ་ལས་རྩུབ་པ་སྟོབས་ཆེ་རྩུབ།། མི་གཡོ་ཆུ་ལས་མཉེན་པ་བྱུང་།། རྣོ་
དྲོ་རྩུབ་གསུམ་བད་ཀན་གྲང་བ་འཇུ།། སྣུམ་ལྕི་དྲོ་གསུམ་རླུང་གི་གཉེན་པོ་ཆེ།། ཧ་ཅང་དྲགས་ན་སྣུམ་ལྕི་
བད་ཀན་སྐྱེད།། རྣོ་དྲོ་སྣུམ་ལྡན་མཁྲིས་པ་འཕེལ་བར་བྱེད།། ཞུ་རྗེས་ཕལ་ཆེར་མེ་དེ་སར་འགྱུར་མངར།།
ཞེས་གསུངས་སོ།། རོ་ཁ་བ་དེ་ཆུ་རླུང་གཉིས་ལས་བྱུང་བས། ཆུ་ལ་ནུས་པ་བདུན་
རླུང་ལ་དྲུག་སྟེ་བཅུ་གསུམ་ཡོད་པ་ལས། ཆུ་རླུང་གཉིས་ཀྱི་གྲང་བསིལ་ནང་
ཕྲད་པས་ཤིན་ཏུ་བསིལ་བ་གཅིག་ཏུ་དྲིལ། ཆུའི་ནུས་པའི་གསུམ་པ་ལྕི་བ་དང་
རླུང་གི་དང་པོ་ཡང་བ་གཉིས་འཐོབས་པས་ཡང་བ་སྟོབས་ཆེ་ལྕི་བའི་ནུས་པ་
སྟོར། ཆུའི་དྲུག་པ་འཇམ་པ་དང་རླུང་གི་གཉིས་པ་རྩུབ་པ་གཉིས་འཐབས་པས་
རྩུབ་པ་སྟོབས་ཆེ་འཇམ་པ་སྟོར། རླུང་གི་ནུས་པའི་མཐའ་མ་སྐམ་པ་དང་ཆུའི་
དང་པོ་སླ་བ་གཉིས་འཐབས་པས་སླ་བ་སྟོབས་ཆེ་སྐམ་པ་སྟོར། ཆུའི་སྣུམ་དང་
རླུང་གི་སྐྱ་བ་གཉིས་ལྔ་པར་མཉམ་པར་འཐབས་པས་གཉིས་ཀའི་ནུས་པ་མེད་
ཆུ་ལས་ཁྱད་པར་མཉེན་པ་དང་རྟུལ་བ་བྱུང༌། རླུང་ལས་གཡོ་བ་ལྷག་པས་རྒྱུའི་
ནུས་པ་བཅུ་གསུམ་ལས་འབྲས་བུའི་ནུས་པ་བདུན་དུ་གྱུར་ཏེ། སླ་བསིལ་བརྟུལ་
མཉེན་བཞིས་མཁྲིས་པ་སེལ། ཡང་རྩུབ་གཡོ་གསུམ་གྱིས་རླུང་བསྐྱེད་དོ།། བད་



318
༄༅འབུམ་ནག་འབུམ་ཆུང་།
ཀན་ལ་རྩུབ་གཡོ་ཡང་གསུམ་ཕན་ཡང་། བསིལ་བས་སྐྱེད་པར་བྱེད་པས་ཁ་བ་
དེ་མཁྲིས་པ་སེལ། བད་རླུང་བསྐྱེད་དེ་རྐྱང་བའི་རོ་ཡིན་ནོ།། བདུན་གྱི་ནུས་པ་
བྱུང་ཡང་ཕན་ཐོགས་པ་བཞི་ལས་མེད་དོ།། འོན་ཀྱང་གྲང་བསིལ་གཉིས་ཀྱི་
ནུས་པ་ཡོད་ལ། སྐྱ་སྣུམ་མགོ་མཉམ་ཡང་ཆུའི་ནུས་པ་བསིལ་བའི་ཕྱིར་དང་།
རླུང་གི་ནུས་པའི་སྐུ་བཅས་ཙམ་ཞིག་འབྱུང་དུ་རུང་པས། མཁྲིས་པ་སེལ་བའི་
ནུས་པ་དྲུག་རོ་ཁ་བ་ལས་བྱུང་བ་ཡིན་ནོ།། ཞུ་རྗེས་ཀྱང་ཁ་བར་ཞུའོ། དེ་སྐད་དུ་
ཡང་། ཁ་བ་ཆུ་རླུང་རྐྱང་བའི་རོ།། ལྕི་ལས་ཡང་བ་སྟོབས་ཆེ་ཡང་། འཇམ་སལ་རྩུབ་པ་སྟོབས་ཆེ་ལྷུབ།།
སྐུམ་ལས་སླ་བ་སྟོབས་ཆེ་སླ།། གྲང་བསིལ་ནང་ཕྲད་ཤིན་ཏུ་བསིལ།། སྐུ་སྣུམ་ནང་ཕྲད་ནུས་པ་མེད།། ཆུ་
ལས་མཉེན་དང་རྟུལ་བ་ལྷག་ སླ་བསིལ་བརྡུལ་མཉེན་བཞི་ཡིས་མཁྲིས་པ་སེལ། ཡང་རྩུབ་གྲང་བསིལ་
བཞི་ཡིས་བད་རླུང་བསྐྱེད།། ཞུ་རྗེས་ཕལ་ཆེར་མི་འགྱུར་ཁ་བར་ཞུ།། ཞེས་གསུངས་སོ།། རོ་ཚ་བ་དེ་
མེ་རླུང་ལས་བྱུང་བ་ཡིན་པས། མེ་ལ་ནུས་ པ་བདུན་རླུང་ལ་དྲུག་ དང་བཅུ་
གསུམ་ཡོད་པ་ལ། མེ་རླུང་གཉིས་ཀ་ལ་ཡང་བ་ཡོད་པས། ནང་ཕྲད་དེ། ཤིན་ཏུ་
ཡང་བས་ནུས་པ་བཞི་གཉིས་སུ་འགྱུར་རོ།། རྩུབ་ པ་ གཉིས་ནང་ ཕྲད་དེ་ ཤིན་ ཏུ་ རྩུབ།
སྐམ་པ་གཉིས་ནང་ཕྲད་དེ་ཤིན་ཏུ་སྐམ། དེ་ལ་མེའི་ཚ་བ་རླུང་གི་གྲང་གཡོས་
བུས་པས་ཤིན་ཏུ་ཚ་སྟེ་གྲང་བའི་ནུས་པ་སྟོར། སྐམ་པས་སྐམ་པའི་གྲོགས་བྱས་
པས་འཁྲུ་སྟོབས་ཤིན་ཏུ་ཆེ་སྟེ། མི་སྲིད། མེའི་དྲུག་པ་སྣུམ་པ་དང་རླུང་གི་ལྔ་པ་སྐྱ་བ་
འཐབས་པས་སྣུམ་པ་སྟོར་ཏེ་སྐྱ་བའི་ནུས་པ་ཐོན། གཡོ་བ་ནང་ཕྲད་པ་ཤིན་ཏུ་
གཡོ། མེ་ལས་ལྷག་པར་རྣོ་བ་བྱུང་བས་རྒྱུའི་ནུས་པ་བཅུ་གསུམ་འབྲས་བུའི་
ནུས་པ་བདུན་དུ་འགྱུར་ཏེ། ཡང་རྩུབ་རྣོ་ཚ་སྐྱ་གཡོ་དྲུག་དང་ལྡན་པས་བད་
ཀན་གྱི་གཉེན་པོར་ཆེ་ལ། ཚ་པའི་དྲོད་ཀྱིས་རླུང་གི་གྲང་བ་སེལ་ནུས། ཧ་ཅང་
དྲགས་ན་ཡང་རྩུབ་གཡོ་བས་རླུང་ཡང་བསྐྱེད་དོ།། སྐམ་པས་མཁྲིས་པའི་གཉེན་
པོ་ཕྱེད་ ཀྱང་ ཚ་ ལ་རྣོ་བས་མཁྲིས་པ་བསྐྱེད་དེ་ བད་ ཀུན་ སེལ། རླུང་མཁྲིས་
བསྐྱེད་པས་རྐྱང་པའི་རོ་ཡིན་ནོ།། ཞུ་རྗེས་ནི་ཁ་བར་ཞུའོ།། དེ་ཡང་འདི་སྐད་བཤད་
དེ། ཚ་བ་མེ་རླུང་རྐྱང་བའི་རོ།། ཡང་བ་ནང་ཕྲད་ཤིན་ཏུ་ཡང་།། རྩུབ་པ་ནང་ཕྲད་ཤིན་ཏུ་རྩུབ།། མེ་ཡི་



༄༅།འབུམ་ཆུང་།
319
ཚ་བ་རླུང་གི་གྲང་གཡོས་འབུད། སྐམ་པ་ནང་ཕྲད་ཤིན་ཏུ་སྐམ།། སྣུམ་ལས་སྐུ་བ་སྟོབས་ཆེ་སྐུ། མེ་
ལས་རྣོ་བ་ལྷག་པར་འབྱུང་། ཡང་རྩུབ་ཚ་སྐུ་གཡོ་བ་དྲུག། ལྡན་ཕྱིར་བད་ཀན་གཉེན་པོར་བཤད། ཚ་
བའི་དྲོད་ཀྱིས་རླུང་གི་གྲང་བ་སེལ།། བསྟེན་དྲགས་ཡང་རྩུབ་སྐུ་གཡོས་རླུང་ནད་བསྐྱེད།། ཚ་རྣོ་གཉིས་
ཀྱིས་ལྷག་པར་མཁྲིས་པ་བསྐྱེད།། ཞུ་རྗེས་ཕལ་ཆེར་མེ་དེ་ཆུར་འགྱུར་ཁ།། ཞེས་གསུངས་སོ།། རོ་བསྐ་
བ་དེ་ས་དང་རླུང་ལས་གྱུར་པ་ཡིན་པས། ས་ལ་ནུས་པ་དྲུག་རླུང་ལ་དྲུག་སྟེ་བཅུ་
གཉིས་ཡོད་པ་ལ། སའི་ལྕི་སྣུམ་གཉིས་རླུང་གི་ཡང་སྐྱ་གཉིས་ཏེ་ནུས་པ་བཞི་པོ་
དེ་དང་པོ་གཉིས་དང་ལྔ་པ་གཉིས་སུ་མགོ་མཉམ་པར་འཐབས་པས་ནུས་པ་མེད།
སའི་བཞི་པ་འཇམ་པ་བས་རླུང་གི་གཉིས་པ་རྩུབ་པ་སྟོབས་ཆེ་སྟེ་རྩུབ། རླུང་གི་
བཞི་པ་ གཡོ་བ་ བས་ སའི་གཉིས་པ་བརྟན་ པ་ སྟོབས་ཆེ། སྐམ་ པ་ མཐའ་མ་
གཉིས་སུ་ནང་ཕྲད་པས་སྐམ། རླུང་ལས་གྲང་བ་ལྷག ས་ལས་རྟུལ་བ་ལྷག་སྟེ་
རྒྱུའི་ནུས་པ་བཅུ་གཉིས་ལས་འབྲས་བུའི་ནུས་པ་ལྔར་འགྱུར་བས། གྲང་བརྟུལ་
སྐམ་གསུམ་གྱིས་མཁྲིས་པ་སེལ། རྩུབ་པས་བད་ཀན་སེལ་ལ། གྲང་རྩུབ་གཉིས་
ཀྱིས་རླུང་བསྐྱེད་པས། བད་མཁྲིས་གཉིས་སེལ་ཞིང་རླུང་བསྐྱེད་པ་ལྡན་པའི་རོ་
ཡིན་ནོ།། རྩུབ་པས་བད་ཀན་སེལ་ཡང་གྲང་བརྟན་གཉིས་ཀྱིས་བསྐྱེད་པའི་ཕྱིར་
རོ།། བོད་དུ་བསྐ་བས་བད་ཀན་སེལ་བ་ཉུང་ངོ་།། ཞུ་རྗེས་ཡང་བསྐ་བར་ཞུའོ།།
དེ་ལྟར་ཡང་། བསྐ་བ་ས་རླུང་ལྡན་པའི་རོ།། ལྕི་ཡང་སྐུ་སྣུམ་བཞི་པོ་ནི།། རང་སར་མགོ་མཉམ་ནུས་པ་
ཆུང་། འཇམ་ལས་རྩུབ་པ་སྟོབས་ཆེ་རྩུབ།། གཡོ་ལས་བརྟན་པ་སྟོབས་ཆེ་བརྟན།། སྐམ་པ་ནང་ཕྲད་
ཤིན་ཏུ་སྐམ།། དེ་ཕྱིར་འཁྲུ་གཅོད་བསྐ་སྐྱུར་མང་། རླུང་ལས་གྲུང་བ་ས་ལས་རྟུལ་བ་འབྱུང་། གྲང་
བརྟུལ་སྐམ་གསུམ་ ལྡན་པས་མཁྲིས་པ་སེལ།། རྩུབ་པས་བད་ཀན་ནད་ལ་ཕན།། བསྟེན་དྲགས་གྲང་
བརྟན་བད་ཀན་བསྐྱེད།། གྲུང་རྩུབ་གཉིས་ཀྱིས་རླུང་ཡང་བསྐྱེད། ཞུ་རྗེས་ཕལ་ཆེར་ས་དེ་ཚུར་འགྱུར་
ཁ།། ཞེས་གསུངས་སོ།། དེ་རྣམས་ནི་རོའི་ལས་བྱེད་པའི་སྨན། ནུས་པ་དང་ཞུ་རྗེས་
གཉིས་རོའི་རྗེས་སུ་འབྲང་པའི་རྣམ་པར་བཤད་པའོ།། ནུས་པས་ལས་བྱེད་པའི་
སྨན་རྣམས་ནི་རོ་དྲུག་གང་ཡིན་ཡང་རུང་སྟེ། རླུང་སེལ་བའི་སྨན་རྣམས་ས་ཆུ་
མེ་གསུམ་གྱིས་བསྐྱེད་པ་སྟེ། སྣུམ་འཇམ་ལྕི་བརྟན་དྲོ་བ་ལྔ་འབྱུང་ངོ༌།། མཁྲིས་
པ་སེལ་བར་བྱེད་པའི་སྨན་རྣམས་ནི་ས་ཆུ་རླུང་གསུམ་གྱིས་སྐྱེད་པ་སྟེ། གྲང་



320
འབུམ་ནག་འབུམ་ཆུང་།
རྟུལ་བསིལ་མཉེན་སླ་སྐམ་དྲུག་འབྱུང་ངོ༌།། བད་ཀན་སེལ་བའི་སྨན་གང་ཡང་
མེ་རླུང་གཉིས་ལས་བསྐྱེད་དེ། ཚ་ཡང་རྣོ་རྩུབ་གཡོ་བ་དྲུག་[ ལྔ ] འབྱུང་ངོ་།།
དེ་ལ་མངར་ཁ་བསྐ་གསུམ་བད་ཀན་ལ་མི་གནོད་ན་ཚ་བར་ཞུ་བའོ།། ཚ་སྐྱུར་
བསྐ་གསུམ་བད་ཀན་ལ་མི་ཕན་ན་ཞུ་རྗེས་མངར་བར་ཞུའོ༎ མངར་སྐྱུར་ལན་
ཚྭ་གསུམ་རླུང་ལ་མི་ཕན་ན་ཁ་བར་ཞུ་བའོ།། ཁ་བསྐུ་ཚ་གསུམ་རླུང་ལ་མི་གནོད་
ན་ཞུ་རྗེས་ཚ་བར་ཞུ་བའོ།། ཁ་མངར་བསྐ་བ་གསུམ་མཁྲིས་པ་ལ་མི་ཕན་ན་ཞུ་
རྗེས་ཚ་བར་ཞུ་བའོ།། རོ་བཞིན་མ་གནོད་པར་རིགས་པའི་སྨན་བཏང་བས་ཕན་པ་དང༌། ཕན་
པར་རིགས་པ་བཏང་བས་གནོད་པ་རྣམས་ནི་འདིར་སྨོས་པ་ལྟར། ཞུ་རྗེས་ཀྱི་དུས་སུ་ལས་བྱེད་པའོ།།
ཚ་སྐྱུར་ལན་ཚྭས་མཁྲིས་པ་ལ་མི་གནོད་ན་བསྐ་བར་ཞུ་བའོ།། དེ་ཅིའི་ཕྱིར་ན་
ཕན་གནོད་ནུས་པ་རྣམས་ཀྱི་ཞུ་རྗེས་ནི་མངར་ཁ་སྒྱུར་གསུམ་དུ་ཞུ་བའི་ཕྱིར་ཏེ།
བད་ཀན་ལ་མི་གནོད་པ་ཚ་བར་ཞུ་ན། མཁྲིས་པ་ལ་མི་གནོད་པ་ཡང་ཚ་བར་ཞུ་
བར་རིགས་སོ་སྙམ་ན། ཚ་བ་ཁ་བར་ཞུ་བ་དེ་རོའི་ལས་བྱེད་པའི་ཞུ་ལུགས་ཡིན་
པས་དེ་དང་མཐུན་པར་འགྱུར་བར་མི་འཐད་དོ།། ནུས་པ་ཆེ་ཆུང་གི་ཁྱད་པར་
ནི། མངར་སྐྱུར་ལན་ཚྭ་རྣམས་ནི་རིམ་བཞིན་ལྕི།། དེ་བཞིན་མངར་སྐྱུར་ལན་
ཚྭ་སྣུམ་པ་ཡིན།། བསྐུ་མངར་ཁ་བསིལ་ཁ་བསྐ་མངར་བ་བརྟུལ། སྐྱུར་ཚ་ཁ་བ་
རྣམ་གསུམ་ཡང་ལ་རྩུབ། སྐྱུར་དང་ལན་ཚྭ་ཚ་གསུམ་ཚ་ལ་རྣོ། ཞེས་པས་སྟོན་
ཏེ། ཡོན་ཏན་བཅུ་བདུན་གྱི་ནང་ནས་ མཐུ་བརྒྱད་ དུ་བྱུང་ལ། ནུས་མཐུ་
བརྒྱད་པོ་དེ་ལ་སྟོབས་ཆེ་ཆུང་ཡོད་དམ་མེད་ཅེ་ན། ཡོད་པར་སྟོན་ཏེ། དེ་ཡང་
རླུང་སེལ་བའི་ནུས་པ་ལྕི་སྣུམ་གཉིས། རོ་མངར་སྐྱུར་ལན་ཚྭ་གསུམ་ཡིན་པས།
སྐྱུར་བ་ས་མེ་གཉིས་ལས་བྱུང་བས་མེ་ལ་ལྕི་བ་མེད་ཀྱང་ས་ལ་ཡོད་པས་སྐྱུར་བ་ལ་
ལྕི་བ་ཡོད། དེ་བས་ལན་ཚྭ་ལྕི་སྟེ། ལན་ཚྭ་མེ་ཆུ་གཉིས་ལས་བྱུང་བས། མེ་ལ་
ལྕི་བ་མེད་ཀྱང་ཆུ་ལ་ལྕི་བ་ཡོད་པའི་ཆ་དེ་སྐྱུར་བ་དང་མཉམ་ཡང་། དེའི་སྟེང་
དུ་རྫས་ཀྱི་ངོ་བོ་རྫས་ལྕི་བར་གནས་པས་སྐྱུར་བ་ལས་ལྕི་བའོ།། ལན་ཚྭ་བས་ཀྱང་
མངར་བ་ལྕི་སྟེ་མངར་བ་ས་ཆུ་གཉིས་ལས་བྱུང་བས་ས་ཆུ་གཉིས་ཀ་ལ་ལྕི་བ་ཡོད་
ZEW



༄༅།འབུམ་ཆུང་།
321
དེ། ལྕི་བ་གཉིས་གཅིག་ཏུ་བསྡོམས་པས་ཤིན་ཏུ་ལྕི་བ་ཡིན་ནོ།། འོ་ན་གཞུང་
ནས་ལན་ཚུ་ ཤིན་ཏུ་ལྕི་བར་བཤད་འདུག་པ་དང་འགལ་ལོ་ཞེ་ན། རླུང་ལ་
མཚན་ཉིད་ཡང་བ་དང་གྲང་བ་ཡོད་པ་དེ་འཇོམས་པར་བྱེད་པ་ལ་མངར་བ་
བས་ལན་ཚྭ་ནུས་པ་ཆེ་སྟེ། དེ་ཅིའི་ཕྱིར་ན། མངར་བ་ལ་ཤིན་ཏུ་ལྕི་བ་ཡོད་
ཀྱང་བསིལ་བ་ཡོད་པས་རླུང་གིས་གྲོང་བ་འཇོམས་མ་ནུས། ལན་ཚྭ་ལ་ལྕི་དྲོ་
གཉིས་ཀ་ཡོད་པས་རླུང་གིས་གྲང་བ་དང་ཡང་བ་གཉིས་འཇོམས་པས། དེ་ལ་
དགོངས་ནས་མངར་བ་བས་ལན་ཚྭ་ལྕི་བར་བཤད་པ་ཡིན་ནོ།། སྐྱུར་མངར་
ལན་ཚྭ་གསུམ་པོ་དེ་རྒྱུ་འབྱུང་བ་གཉིས་ཤས་ཆེ་བར་ཡོད་པའི་རྒྱུ་དྲུག་ཀ་ལ་སྣུམ་
པ་ཡོད་པས། མངར་སྐྱུར་ལན་ཚྭ་གསུམ་གའི་ནུས་པ་ལ་སྣུམ་པ་གཉིས་གཉིས་
གཅིག་ཏུ་སྣུམ་པར་དྲིལ་བ་མཉམ་པ་ལ། དེའི་ནང་ནས་སྣུམ་མི་སྣུམ་ཁྱད་ཅིས་
འབྱེད་སྙམ་ན། མངར་བ་བས་སྐྱུར་བ་དྲོ། སྐྱུར་བ་བས་ལན་ཚྭ་དྲོ་བས། ཇི་
ཙམ་དྲོ་པ་དེས་སྣུམ་པའི་ནུས་པ་ཐོན་ལ། དེ་ནི་རླུང་གི་གཉེན་པོར་འགྱུར་བ་ལ་
དགོངས་པ་ཡིན་ནོ།། མཁྲིས་པ་སེལ་བའི་ནུས་པ་བསིལ་བརྟུལ་གཉིས། རོ་ཁ་
མངར་བསྐ་གསུམ་ཡིན་པས། བསྐ་བ་ ས་རླུང་ལས་གྱུར་པས་ནུས་པ་གྲང་བ་
ཙམ་ཡོད། དེ་བས་མངར་བ་བསིལ་ཏེ། ས་ཆུ་ལ་གྱུར་པས་ཆུ་ལ་བསིལ་བའི་
ནུས་པ་ཡོད། དེ་བས་ཀྱང་ཁོ་བ་བསིལ་ཏེ། ཆུ་རླུང་ལས་གྱུར་པས་རླུང་གི་གྲང་
བ་དང་ཆུའི་བསིལ་བ་གཉིས་གཅིག་ཏུ་དྲིལ་བས་ཤིན་ཏུ་བསིལ་བ་ཡིན་ནོ།། རོ་
བསྐ་བ་ས་རླུང་ལས་བྱུང་བས་ས་ལ་རྟུལ་བ་ཡོད་ཀྱང་རླུང་ལ་མེད་པས་རྟུལ་བ་
ཡོད་པ་ཙམ་མོ།། དེ་བས་ཁ་བ་བརྟུལ་ཏེ། ཆུ་རླུང་ལས་བྱུང་བས་རླུང་ལ་རྟུལ་
བ་མེད་ཀྱང་ཆུ་ལ་རྟུལ་བ་ཡོད་དོ།། འོ་ན་རྟུལ་བ་དེ་གཉིས་ཀ་ལ་རེ་རེ་འདུག་
པས་ཁྱད་པར་རྩིས་འབྱེད་སྙམ་ན། བསྐ་བ་བས་ཀྱང་ཁ་བ་བསིལ་བས། ཇི་
ལྟར་བསིལ་ཡིན་རྟུལ་བའི་ནུས་པ་ཆེར་ཐོན་ཏེ། མཁྲིས་པས་འདུལ་བ་དེ་མི་
འདུལ་བར་བྱེད་ཅིང་། ལས་མྱུར་དུ་བྱེད་མི་སྟེར་རོ།། མངར་བ་དེ་ས་ཆུ་གཉིས་
ལས་བྱུང་བས། ས་ཆུ་གཉིས་ཀ་ལ་རྟུལ་བ་རེ་རེ་ཡོད་པས་དེ་གཉིས་དྲིལ་བས་
Enth



322
gfའབུམ་ནག་འབུམ་ཆུང་།
ཤིན་ཏུ་རྟུལ་བའོ།། རྟུལ་བའི་ནུས་པ་བསིལ་བས་བསྐྱེད་ན་མངར་བ་བས་ཁ་བ་
རྟུལ་བར་རིགས་སོ་སྙམ་ན། མངར་བ་ལ་རྟུལ་བ་གཉིས་ཡོད་པའི་སྟེང་དུ་ཡང་
བསིལ་བ་ཡོད་པས། བསིལ་བ་ཁ་བ་བསིལ་ཡང་རྟུལ་བ་མངར་བ་རྟུལ་བ་ཡིན་
ནོ། འོ་ན་གཞུང་ནས། ཁ་བ་བས་བསྐ་བ་རྟུལ་བོ་བཤད་འདུག་པ་སྙམ་ན།
དེ་སྡུད་པ་པོས་འཁྲུགས་པ་ཡིན་པས་བསྐ་ཁ་མངར་བ་བརྟུལ་ཞེས་བསྡེབ་པར་
བྱའོ།། བད་ཀན་སེལ་བའི་ནུས་པ་ཡང་རྩུབ་ཚ་རྣོ་བཞིས་རོ་ཚ་སྐྱུར་བསྐ་གསུམ་
ཡིན་པ་ལ། གཞུང་ནས། སྐྱུར་ཚ་ཁ་གསུམ་རིམ་པས་ཡང་ལ་རྩུབ་པར་བཤད་
འདུག་པས། ཁ་བ་དང་བསྐ་བ་མ་ནོར་རམ་སྙམ་ན། མ་ནོར་ཏེ། ད་རེས་ཡང་
རྩུབ་ཀྱི་དབང་དུ་བྱས་ན། ཁ་བ་དེ་ཤིན་ཏུ་ཡང་བའི་ཕྱིར་སྨོས་པ་ཡིན་ཞིང་།
ཆུ་ལ་ལྕི་འཇམ་གཉིས་ཡོད་པ་དེ་རླུང་ལ་ཡང་རྩུབ་གཉིས་ཡོད་པས་སྟོབས་ཕྲོགས་
ནས། གྲང་བསིལ་གཡོ་བ་ གསུམ་ཡོད་པ་དེས་ཡང་རྩུབ་ཀྱི་སྟོབས་བསྐྱེད་དེ།
ཤིན་ཏུ་རླུང་བསྐྱེད་པའི་ཕྱིར་རླུང་གི་མཚན་ཉིད་དང་ཆོས་མཐུན་པས་ཡང་ལ་
རྩུབ་པའོ།། རྒྱ་གར་ན་ཡུལ་ཚད་ཁུང་མཁྲིས་པའི་ཡུལ་དུ་སོང་བས་ཁ་བའི་
བསིལ་བ་བས་ཡང་རྩུབ་གཉིས་སྟོབས་ཆེ་བས་ བད་ཀན་ལ་ ཕན་པར་བྱེད་དེ།
དཔྱིད་བད་ཀན་གྱི་དུས་སུའང་ཁ་བ་བསྟེན་པར་བཤད་པའོ།། དེ་བཞིན་ གྱི་
དབང་དུ་བྱས་ན་བསྐ་བ་དེ་ས་རླུང་ལས་བྱུང་བས། རླུང་ལ་ཡང་རྩུབ་གཉིས་
ཡོད་པ་དེས་རོ་ཁ་བསྐས་ཡང་ལ་རྩུབ་པས་བད་ཀན་ལ་ཕན་ནོ།། དེ་བས་ཀྱང་
སྐྱུར་བ་རྩུབ་སྟེ། མེ་དང་ས་ལས་ གྱུར་པས་སའི་འཇམ་ པ་ལས་ མེའི་ རྩུབ་ པ་
སྟོབས་ཆེ། ནུས་པ་རྩུབ་པ་ལ་དེའི་སྟེང་དུ་སྐྱུར་བ་ལ་རྣོ་ཚ་ གཉིས་ཡོད་ཅིང་།
རྣོ་ཚ་གཉིས་ཀྱིས་རྩུབ་པའི་ནུས་པ་ཆེར་བསྐྱེད་པས་བསྐ་བ་བོས་རྩུབ་ཅིང་སྐྱུར་བ་
སྟོབས་ཆེའོ།། སྐྱུར་བ་ལ་ཡང་བ་མེད་པས་ལྕི་བར་བཤད་ཀྱང་། ཚ་རྣོ་རྩུབ་
གསུམ་ཡོད་པས་འཇུ་སླ་བའི་ཕྱིར་བསྐ་བ་བས་སྐྱུར་བ་ཡང་བ་ཡིན་ལ། དེའི་
གྲོགས་ལན་ཚྭ་འདི་ཚ་བ་ཡིན་ནམ་བསམ། བ་དང་བསྡེབས་ན་དེ་བས་ཀྱང་ཡང་སྟེ།
བད་ཀན་ལྕི་བ་སེལ་ནུས་པ་ཡིན་ཏེ། རང་གི་ངོ་བོ་ལ་ཡང་བ་མེད་ན་ཡང་གྲོགས་



༄༅།འབུམ་ཆུང་།
323
ཀྱི་དབང་གིས་ཡང་བ་སྟེ། དཔེར་ན་ཁུར་ཚ་ཟླའོ་ལ་བགོས་ནས་བསྐུར་བ་དང་
འདྲའོ།། སྐྱུར་བ་དེ་ལས་ཀྱང་ཚ་བ་ཡང་ལ་རྩུབ་སྟེ། རྒྱུ་མེ་དང་རླུང་ལས་བྱུང་
ཞིང་། མེ་རླུང་གཉིས་ཀ་ལ་ཡང་རྩུབ་གཉིས་གཉིས་ཡོད་པ་རེ་རེར་དྲིལ་བས་
ཤིན་ཏུ་ཡང་ལ་རྩུབ་མོད། དེའི་སྟེང་དུ་ཡང་ཚ་རྣོ་ གཉིས་ ཀྱིས་ གྲོགས་བྱས་
སྟོབས་བསྐྱེད་པས་མཆོག་ ཏུ་ཡང་ལ་རྩུབ་པས་བད་ཀན་གྱི་གཉེན་པོར་ཆེའོ།།
དེ་བས་ན་མན་ངག་ཏུ། བསྐ་སྐྱུར་ཚ་གསུམ་རིམ་པས་ཡང་ལ་རྩུབ་ཅེས་བསྒྱུར་
བས་སྐྱུར་ཚ་ཁ་པ་རྣམ་གསུམ་ཡང་ལ་རྩུབ་ཅེས་བཤད་པ་དེ་འདིར། བད་ཀན་གྱི་གཉེན་པོར་
ཆེའོ༎ གཞུང་ནས་སྐྱུར་བ་བས་ཚ་བ་ཡང་ལ་རྩུབ་པར་བཤད་པ་ནི་བད་ཀན་ལ་
དགོངས་ལ། ཚ་བ་བས་ཁ་བ་ཡང་ལ་རྩུབ་པར་བཤད་པ་ནི་རླུང་བསྐྱེད་པ་ལ་
དགོངས་པའོ།། སྐྱུར་དང་ལན་ཚྭ་ཚ་གསུམ་ཚ་ལ་རྣོ་ཞེས་པ་ནི། བསྐ་བ་བད་
ཀན་གྱི་གཉེན་པོར་བཤད་ནས། ལན་ཚྭ་རླུང་སྨན་དུ་བཤད་པ་ལ། འདིར་
བད་ཀན་སྤྱི་སྨན་དུ་ལན་ཚྭ་འོང་ཞིང་བསྐུ་བ་མེད་པ་ཅི་ཡིན་སྙམ་ན། ལན་ཚྭ་ལ་
ཚ་རྣོ་གཉིས་ཀ་ཡོད་པས་སོ། འདིར་ནི་བད་ཀན་སེལ་བའི་ནུས་པ་ཚ་རྣོའི་ཁྱད་
པར་དུ་འདོད་པས་བསྐུ་བ་དང་ལན་ཚྭ། གཉིས་ཀ་ལ་གཅོད་པའི་ནུས་པ་མཉམ་སྟེ།
འཇུ་བའི་ནུས་པ་བསྐ་བ་ལས་ལན་ཚྭར་ཆེ་བས། དེའི་ཕྱིར་བསྐ་བ་ལས་སྟོབས་
ཆེ་བའི་སྐྱུར་བ་ལས་ཀྱང་ལན་ཚྭ་ཚ་ལ་རྣོ་སྟེ། བད་ཀན་གྱི་གྲང་བ་འཇུ་བར་བྱེད་
པ་ཡིན་ནོ། འོ་ན་རླུང་སེལ་བད་ཀན་ལ་གནོད་པ་འགལ་ལོ་སྙམ་ན། ཧ་ཅང་
དུགས་ན་ལན་ཚྭ་དེ་སྣུམ་ལ་ལྕི་བས་བད་ཀན་ལ་གནོད་པ་ཙམ་ལ་དགོངས་པ་
ཡིན་ནོ། ལན་ཚྭ་བས་ཀྱང་ཚ་བ་ཚ་ལ་རྣོ་སྟེ། མེ་རླུང་ལས་གྱུར་པ་ས་མེའི་ཚ་རྣོ་
རླུང་གི་གྲང་གཡོས་བུས་ནས། བད་ཀན་བསིལ་བརྟུལ་སེལ་བའི་མཆོག་ཡིན་ནོ།།
རོ་ནུས་ཞུ་རྗེས་ཀྱི་མཐུན་སྡེབས་བསྟན་པ་ནི། རོ་སོགས་མ་བཅོས་གང་ཡང་
སྟོབས་ཅན་ཡིན་ཞེས་པ་ནས། རོ་བསྡེབས་ནུས་བསྡེབས་ཞུ་རྗེས་བསྡེབས་ཏེ་
སྦྱར་ཞེས་པའི་བར་ཤོ་ལོ་ཀ་གཉིས་ཀྱི་དོན་ནི་སྟོན་ཏེ། རོ་སོགས་ནི། རོ་ཞུ་རྗེས་
ནུས་པ་གསུམ་མཐུན་ན་མ་བཅོས་པའི་སྨན་ཡིན་པས་ནད་ཀྱི་སྟེང་དུ་སྟོབས་ཆེ་



324
༄༅འབུམ་ནག་འབུམ་ཆུང་།
བའོ།། རོ་གཅིག་ཏུ་མཉམ་པ་ལས་ནུས་པ་སོ་སོར་འབྱིན་པ་ནི། དཔེར་ན་ཉ་
དང་འོ་མ་གཉིས་ལྟ་བུ་མངར་བར་རོ་མཉམ་ཡང་། ཉ་དྲོ་ལ་འོ་མ་བསིལ་ བ་
བཞིན་དང༌། ཀ་ར་བུ་རམ་ལྟ་བུ་རོ་མངར་པོར་གཅིག་ཀྱང་། ཀ་ར་བསིལ་བུ་
རམ་དྲོ་བ་ལྟ་བུའོ།། དེ་ལྟར་རོ་དྲུག་པོ་ཀུན་ལ་འཇུག་པ་སྟེ། རྒྱུ་མཚན་ཅི་ལས་
བྱུང་ན། རྟེན་སྟོབས་ལས་བྱུང་བ་དང་། གྱུར་བ་ལས་བྱུང་བ་དང༌། སྦྱར་བ་
ལས་བྱུང་བ་དང་གསུམ་མོ།། དེ་ལ་རྟེན་སྟོབས་ལས་བྱུང་བ་ནི། འབྱུང་བ་
གཅིག་ཤས་ཆེ་བ་དང༌། གཉིས་ཤས་ཆེ་བ་དང་། གསུམ་དང་བཞི་ཤས་ཆེ་བ་
དང་། ལྔ་ཚོགས་པ་ལས་བྱུང་སྟེ། འབྱུང་བ་ལྔ་ཤས་ཆེ་ཆུང་གི་དབང་གིས་རོ་རེ་
རེ་ལའང་རོ་དྲུག་དྲུག་སྟེ། འདི་ལྟར་མངར་བའི་སྐྱུར་བ། མངར་བའི་ལན་ཚྭ།
མངར་བའི་ ཁ་ བ། མངར་བའི་ཚ་བ། མངར་ བའི་ བསྐ་བ། མངར་བའི་
མངར་བ་སོགས་སོ། སུམ་ཅུ་རྩ་དྲུག་འབྱུང་བ་དེ་ལ་ནུས་པ་སོ་སོར་འབྱུང་བ་ནི།
སོ་སོའི་རྟེན་གྱི་སྟོབས་ལས་བྱུང་བའོ།། གྱུར་པ་ནི་སྒྲུང་བུ་ལྟ་བུ་དང་། ཆང་ལྟ་
བུ། སྐྱུར་པོ་དང་། ཙབས་དང༌། ཞོ་དར་ལྟ་བུ་སྟེ། དང་པོའི་རོ་ལས་ཕྱིས་
གཞན་དུ་གྱུར་པ་ལ་ནུས་པ་སོ་སོར་འབྱིན་ནོ།། ཆང་དེ་ཆུ་ལས་བྱས་ཀྱང་ནུས་པ་
དྲོད་དུ་འབྱུང་བ་དང་། རོ་ཁ་ཡང་ནུས་པ་ཚ་བར་འགྱུར་བ་ལྟ་བུའོ།། སྦྱར་
བའི་དབང་ནི་ཐང་ཕྱེ་རིལ་བུ་ལ་སོགས་པ་སྦྱོར་བའི་གྲོགས་ཀྱིས་ནུས་པ་སོ་སོར་
འབྱིན་པ་སྟེ། སེ་འབྲུ་བརྒྱུད་པའི་རིགས་ལྟ་བུ་གཙོ་བོ་གཅིག་ལས་ནུས་པ་སོ་སོ་
ལྟ་བུའོ།། རོ་ཞུ་རྗེས་ནུས་པ་གསུམ་མི་མཐུན་ན་འོག་མས་གོང་མ་ཟིལ་གྱིས་
གནོན་ཏེ། ནུས་པ་དབང་ཆེ་བས་ནུས་པས་ཞུ་རྗེས་ཟིལ་གྱིས་གནོན། ཞུ་རྗེས་
ཀྱིས་རོ་ཟིལ་གྱིས་གནོན་ཏེ་རོའི་ནུས་པ་མི་ཐོན་ནོ།། རོ་ཞུ་རྗེས་ནུས་པ་གསུམ་
མཐུན་ན་རོས་ལས་བྱེད་པ་ཡིན་ཏེ། གཞུང་ནས་རོ་དྲུག ནུས་པ་བརྒྱུད། ཞུ་
རྗེས་གསུམ། ཡོན་ཏན་བཅུ་བདུན་དུ་བཤད་པ་དེ་རོ་ཡིན་ནོ།། དེ་ཡང་རོ་རྐྱང་
པ་ལ་གསུམ་ལས། རླུང་སེལ་བད་མཁྲིས་བསྐྱེད་པའི་རོ་ལན་ཚྭ་བའི་ནང་ནས་
ཁ་རུ་ཚ་དང་མཚོ་ཚ་ལྟ་བུ། ཁ་བའི་ནང་ནས་མཁྲིས་པ་སེལ། བད་རླུང་བསྐྱེད་
is
ir



༄༅།འབུམ་ཆུང་།
325
པ་བོང་ང་དཀར་པོ་ལྟ་བུ། ཚ་བའི་ནང་ནས་བད་ཀན་སེལ། རླུང་མཁྲིས་
བསྐྱེད་པ་ན་ལེ་ཤམ་ལྟ་བུ། རོ་ལྡན་པ་གསུམ་ལས། མངར་བས་རླུང་མཁྲིས་
སེལ། བོད་ཀན་བསྐྱེད་པ་འོ་མ་དང་རྒུན་འབྲུམ་ལྟ་བུ། སྐྱུར་བས་བད་རླུང་
སེལ་མཁྲིས་པ་བསྐྱེད་ པ་ སེ་འབྲུ་དང་ཆང་ལྟ་བུ། བསྐ་བས་བད་མཁྲིས་སེལ་
རླུང་བསྐྱེད་པ་སྲན་མ་དང་བ་རུ་ར་ལྟ་བུའོ།། རོ་བཞིན་དུ་སོང་ན་གནོད་པར་
རིགས་པ་ལ་མི་གནོད་པ་རྣམས་ཞུ་རྗེས་ཀྱི་ལས་བྱེད་པ་སྟེ། རོ་མངར་ཡང་བོད་
ཀན་ལ་མི་གནོད་པ་བསྐམ་པའི་ཤ་ལྟ་བུ། སྦྱར་བ་མཁྲིས་པ་ལ་མི་གནོད་པ་བལ་
པོ་སེའུ་དང་བསེ་ཡབ་ལྟ་བུའོ།། ལན་ཚུ་བད་ཀན་ལ་མི་གནོད་པ་རྒྱུམ་ཚ་ལྕེ་མྱང་
ཚ་ལྟ་བུ། ཁ་བ་བད་ཀན་ལ་མི་གནོད་པ་མ་ནུ་དང་རུ་རྟ་ལྟ་བུ། ཁ་བ་མཁྲིས་པ་
ལ་མི་ཕན་པ་བྲའོ་ལྟ་བུ། ཚ་བ་བད་ཀན་ལ་མི་ཕན་པ་ཀོང་ལྷ་ལྟ་བུའོ། བསྐ་བ་
མཁྲིས་པ་ལ་མི་ཕན་པ་ཙན་དན་སྨུག་པོ་ལྟ་བུའོ། རོ་ལས་གོ་ལོག་སྟེ་ནུས་པས་
ལས་བྱེད་པ་ནི། རོ་གཞུང་ནས་བཤད་ པ་ལྟར་ ཕན་ པར་རིགས་པ་ལ་གནོད།
གནོད་པར་རིགས་པ་ལ་ཕན་པ་སྟེ། མངར་བ་རླུང་ལ་གནོད་པ་ཤིང་མངར་ལྟ་
བུ། མཁྲིས་པ་ལ་གནོད་པ་བུ་རམ་ལྟ་བུ། བད་ཀན་ལ་ཕན་པ་ཉ་ཤ་སྦྲང་རྩི་ལྟ་
བུ། སྐྱུར་བ་མཁྲིས་པ་ལ་ཕན། རླུང་ལ་གནོད་པ་སྐྱུ་རུ་ར་ལྟ་བུ། བད་ཀན་ལ་
གནོད་པ་ཆང་སྐྱུར་དང་སྐྱུར་པོ་ལྟ་བུའོ།། ལན་ཚྭ་རླུང་ལ་གནོད། བད་ཀན་ལ་
ཕན་པ་རྩབས་རུ་ཚ་དང་རྒྱམ་ཚ་ལྟ་བུ། མཁྲིས་པ་ལ་ཕན་པ་ཚ་ལ་བུལ་ཏོག་ལྟ་
བུ། ཁ་བ་རླུང་ལ་ཕན་པ་སླེ་ཏྲེས་རུ་རྟ་ལྟ་བུ། མཁྲིས་པ་ལ་གནོད་བད་ཀན་ལ་
ཕན་པ་ཆང་ཁ་མོ་དང་ཀ་རན་ཛ་ལྟ་བུའོ།། ཚ་བ་རླུང་མཁྲིས་ལ་ཕན་བད་ཀན་
ལ་གནོད་པ་དོ་བ་སྒོག་སྐྱ་ཤང་ཚེ་ལྟ་བུ། བསྐ་བ་བད་ཀན་ལ་གནོད་པ་ཨུཏྤལ་ལྟ་
བུའོ།། གཞན་ཡང་རོ་མངར་བ་ཕག་ཤ་ལྟ་བུ་གཅིག མཁྲིས་པ་ལ་རོས་ལས་
བྱེད་པས་ཕན། རླུང་ལ་ཞུ་རྗེས་གྱི་ལས་བྱེད་པས་ཕན་གནོད་མེད། བད་ཀན་
ལ་ནུས་པས་ལས་བྱེད་པས་ཕན་པ་དེ་ལྟ་བུ་ཡང་རོ་ཀུན་ལ་ཡོད་པར་ཤེས་པར་
བྱའོ།། དེ་ལྟར་ཤེས་པར་བྱས་ནས་རོའི་ལས་བྱེད་པའི་སྨན་རྣམས་རོ་སྦྱོར་ལྟར་



326
༄༅།འབུམ་ནག་འབུམ་ཆུང་།
རོ་བསྡེབས་ཏེ་སྦྱར་པས་ཆོག་པས་ཞུ་རྗེས་དང་ནུས་པ་བསྡེབ་མི་དགོས་སོ།། ཞུ་
རྗེས་ཀྱི་ལས་བྱེད་པ་རྣམས་ནི་ལྡན་འདུས་ཀྱི་ནད་བྱུང་བའི་དུས་ན། གཅིག་ལ་
མི་གནོད་པར་གཅིག་ལ་ཕན་པ་དགོས་པའི་དུས་སུ་ཞུ་རྗེས་བསྡེབས་ཏེ་སྦྱོར་རོ།།
དཔེར་ན་ཚ་བའི་ནད་འཆོས་པའི་དུས་སུ་བད་ཀན་སྐྱེས་ན་པི་པི་ལིང་དང་རྒྱམ་
ཚ་བསྣན་ལ། ཚ་བ་ལ་མི་གནོད་པ་བད་ཀུན་སེལ་བའམ། ཚ་བ་མ་ཆོགས་པར་
རླུང་སྐྱེས་ན་སྲེ་ལོང་ བ་ དང་ སྒོག་སྐྱ་བཏང་བས་ཚ་ བ་ ལ་ མི་ གནོད་ལ་རླུང་
འཇོམས་པ་ལྟ་བུར་བསྡེབས་ནས་སྦྱར་རོ།། ནུས་པས་ལས་བྱེད་པ་རྣམས་ནི་
ནུས་པ་བསྡེབས་ཏེ་སྦྱར་ཏེ། རོ་སྦྱོར་གྱིས་མི་ཕན་པས་སྡེ་ཚན་ལྔ་འམ་བདུན་དུ་
སྦྱར་རོ།། ནུས་པ་བྱེ་བྲག་ཏུ་བསྟན་པ་མཆན་ལྟར་རོ། ལེའུ་ཉི་ཤུ་པའི་ལྷན་
ཐབས་སོ།། །།
ལེའུ་ཉེར་གཅིག་པ་སྡེ་ཚན་མཆན་བུ་ལྟར་བཤད་ནས། གཉིས་པ་རོ་ནུས་
སྦྱར་བ་ལ་མདོར་རྒྱུས་མཇུག་གསུམ་སྟེ། དང་པོ་མདོར་བསྟན་ནི། རོ་བསྡེབས་
སྦྱོར་བ་ལྔ་བཅུ་རྩ་བདུན་ཏེ་ཞེས་སོགས་ཀྱིས་སྟོན་ཏེ། རྒྱས་བཤད་ལ་གཉིས།
སྦྱར་ཐབས་དང་། གྲངས་ལ་གདབ་པའོ།། དང་པོ་ལ་དྲུག སྐྱོང་པར་སྦྱར་བ་
དང་། གཉིས་པར་སྦྱར་བ་དང་། གསུམ་པར་སྦྱར་བ་དང་བཞི་པར་སྦྱར་བ་
དང་། ལྔ་པར་སྦྱར་བ་དང༌། དྲུག་པའོ།། དང་པོ་རོ་རྐྱང་སྦྱོར་ནི། མངར་བ་
གཅིག་ཏུ་སྦྱར་དང་སྐྱུར་བ་གཅིག་ཏུ་སྦྱར། ཚ་བ་གཅིག་ཏུ་སྦྱར་དང་བསྐ་བ་
གཅིག་ཏུ་སྦྱར་ཅེས་སོ།། རོ་གཉིས་སུ་སྦྱར་བ་ནི། གཉིས་པར་སྦྱར་བ་མངར་ལྔ་
སྐྱུར་བ་བཞི། ལན་ཚྭ་གསུམ་ལ་ཁ་གཉིས་ཚ་བ་གཅིག་ཅེས་པས་སྟོན་ཏེ། རོ་
གཉིས་སུ་སྦྱར་བ་ལ་མངར་སྦྱོར་ལྔ། སྐྱུར་བ་བཞི་སྟེ་དགུ། ལན་ཚྭ་ལ་གསུམ།
ཁ་བ་ལ་གཉིས་ཏེ་བཅུ་བཞི། ཚོ་ བ་ ལ་ གཅིག་ སྟེ་ བཅོ་ ལྔའོ།། དེ་ལ་ དང་ པོ་
མངར་བའི་སྦྱོར་བ་ལྔ་ནི། མངར་དེ་སྐྱུར་བ་དང་། ལན་ཚྭ་དང་། ཁ་བ་དང་།
ཚ་བ་དང་། བསྐ་བ་དང་ལྔ་པོ་ལ་རེ་རེ་སྦྱར་བ་ལས་བྱུང་ངོ༌།། དེ་ནས་མངར་བ་
དེ་བཞག་ནས་སྐྱུར་བ་དེ་ལན་ཚྭ་དང༌། ཁ་བ་དང་། ཚ་བ་དང་། བསྐ་བ་དང་



འབུམ་ཆུང༌།
327
བཞི་པོ་ལ་རེ་རེ་སྦྱར་བས་བཞི་འབྱུང་ངོ༌།། དེ་ནས་སྐྱུར་བ་དེ་བཞག་ནས་ལན་
ཚྭ་དང་། ཁ་ཚ་བསྐ་གསུམ་ལས་རེ་རེ་སྦྱར་བས་གསུམ་འབྱུང་ངོ༌།། དེ་ནས་
ལན་ཚྭ་དེ་བཞག་ནས་ཁ་བ་དང༌། ཚ་བསྐ་གཉིས་སྦྱར་བས་གཉིས་འབྱུང་ངོ༌།།
དེ་ནས་ཁ་བ་དེ་བཞག་ནས་ཚ་བ་དེ་བསྐ་བ་ལ་སྦྱར་བས་གཅིག་འབྱུང་ངོ༌།། དེ་
ཡང་ཕྱོགས་གཅིག་ཏུ་མཚོན་ན་མངར་བ་དང་སྐྱུར་བ་སྦྱར། མངར་བ་དང་ལན་
ཚྭ་སྦྱར། མངར་བ་དང་ཚ་བ་སྦྱར། མངར་བ་དང་ཁ་བ་སྦྱར། མངར་བ་དང་
བསྐ་བ་སྦྱར་ཞེས་ཟེར་རོ།། སྐྱུར་བ་ལ་ཡང་སྐྱུར་བ་དང་ལན་ཚྭ་སྦྱར། སྐྱུར་བ་
དང་ཁ་བ་སྦྱར་སོགས་ཀུན་ལ་འགྲེའོ། དེ་གསུམ་དུ་སྦྱར་བ་ནི། གསུམ་དུ་སྦྱར་
ལ་མངར་སྐྱུར་བཅུ་དྲུག་སྟེ། ལན་ཚྭ་གསུམ་ལ་ཁ་བ་གཅིག་པུ་ཉིད་ཅེས་པས་
སྟོན་ཏེ། རོ་གསུམ་གསུམ་དུ་སྦྱོར་བ་ལ། མངར་བ་ལ་སྦྱོར་བ་བཅུ། སྐྱུར་བ་ལ་
དྲུག་སྟེ་བཅུ་དྲུག ལན་ཚྭ་གསུམ་སྟེ་བཅུ་དགུ། ཁ་བ་གཅིག་པུ་སྟེ་ཉི་ཤུའོ།། དེ་
ལ་དང་པོ་མངར་སྦྱོར་བཅུ་ནི། མངར སྐྱུར་གཉིས་ཀྱི་གཞི་བྱས་ལ། ལན་ཚྭ་
དང་། ཚ་བ་དང་། ཁ་བ་དང༌། བསྐ་བ་དང་བཞི་ལ་རེ་རེ་སྦྱར་ཏེ། མངོན་
སྐྱུར་ལན་ཚྭ་སྦྱར། མངར་སྐྱུར་ཚ་བ་སྦྱར། མངར་སྐྱུར་ཁ་བ་སྦྱར། མངར་
སྒྱུར་བསྐ་བ་སྦྱར། ཞེས་ པ་ལ་སྦྱོར་ བ་ བཞིའོ། དེ་ནས་ སྐྱུར་བ་བཞག་ལ།
མངར་ལན་ཚྭ་གཉིས་ཀྱིས་ གཞི་ བྱས་ལ། ཁ་ཚ་བསྐ་གསུམ་ལ་རེ་རེ་སྦྱར་ཏེ།
མངར་ལན་ཚྭ་ཁ་བར་སྦྱར། མངར་ལན་ཚྭ་ཚ་བར་སྦྱར། མངར་ལན་ཚྭ་བསྐ་
བར་སྦྱར་ཞེས་པ་གསུམ་སྟེ་བདུན་ནོ།། དེ་ནས་སྐྱུར་ལན་ཚྭ་གཉིས་ཀ་བཞག་
ནས། མངར་བ་དང་ཁ་བས་གཞི་བྱས་ནས་ཚ་བ་བསྐ་བ་གཉིས་ལ་རེ་རེ་སྦྱར་
བས་སྦྱོར་བ་གཉིས་ཏེ་དགུ། དེ་ནས་སྐྱུར་ལན་ཚྭ་ཁ་བ་གསུམ་ག་བཞག་ནུས།
མངར་བ་དང་ཚ་བ་གཉིས་བསྐ་བ་ལ་སྦྱར་བས་གཅིག་སྟེ་བཅུ་པོ་དེ་མངར་བས་
གཙོ་བྱས་པའོ།། དེ་ནས་མངར་བ་དེ་བཞག་ནས། སྐྱུར་བ་དང་ལན་ཚྭ་གཉིས་
ཀྱིས་གཞི་བྱས་ལ། ཁ་ཚ་བསྐ་གསུམ་རེ་རེ་བསྡེབས་ཏེ་སྐྱུར་ལན་ཚྭ་ཁ་བར་སྦྱར།
སྐྱུར་ལན་ཚྭ་ཚ་བར་སྦྱར། སྐྱུར་ལན་ཚྭ་བསྐ་བར་སྦྱར་ཞེས་པ་ལ་སྦྱོར་བ་གསུམ་



328
༄༅།འབུམ་ནག་འབུམ་ཆུང་།
མོ།། དེ་ནས་ལན་ཚྭ་བཞག་ལ། སྐྱུར་བ་དང་ཁ་བས་གཞི་བྱས་ལ་ཚ་བསྐུ་གཉིས་
ལ་རེ་རེ་སྦྱར་བས་སྦྱོར་བ་གཉིས་ཏེ་ལྔའོ།། དེ་ནས་ལན་ཚྭ་དང་ཁ་བ་གཉིས་ཀ་
བཞག་ནས། སྐྱུར་ཚ་བསྐ་བ་སྦྱར་བ་ལ་གཅིག་སྟེ་སྒྱུར་བས་གཙོ་བྱས་པའི་སྦྱོར་
བ་དྲུག་གོ། དེ་ནས་སྐྱུར་བ་དེ་བཞག་སྟེ། ལན་ཚྭ་དང་ཁ་བ་གཉིས་ཀྱིས་གཞི་
བྱས་ནས། ཚ་བསྐ་གཉིས་ལ་རེ་རེ་སྦྱར་ནས་ལན་ཚྭ་ཁ། ཚ་བར་སྦྱར་ཅེས་པས་
གཉིས་སོ།། དེ་ནས་ཁ་བ་བཞག་སྟེ། ལན་ཚྭ་ཚ་བ་བསྐ་བར་སྦྱར་བ་གཅིག་སྟེ་
ལན་ཚྭ་ས་གཙོ་བྱས་པའི་སྦྱོར་བ་ལ་གསུམ་མོ།། དེ་ནས་ལན་ཚྭ་ཡང་བཞག་ནས།
ཁ་ཚ་བསྐ་གསུམ་སྦྱོར་བ་ལ་ཁ་བའི་སྦྱོར་བ་གཅིག་གོ། དེ་ནས་རོ་བཞིར་སྦྱར་བ་
ནི། བཞི་སྦྱར་མངར་བཅུ་སྐྱུར་བཞི་ལན་ཚྭ་གཅིག་ཅེས་པ་སྟེ། རོ་བཞི་བཞིར་
སྦྱར་བ་ལ། མངར་བའི་སྦྱོར་བ་ བཅུ། སྐྱུར་ པའི་སྦྱོར་བ་ བཞི་ སྟེ་ བཅུ་བཞི།
ལན་ཚྭའི་སྦྱོར་བ་གཅིག་སྟེ་བཅོ་ལྔའོ། དེ་ལ་མངར་སྦྱོར་བཅུ་ནི། མངར་སྐྱུར་
ལན་ཚྭ་གསུམ་གྱིས་གཞི་བྱས་ལ། ཁ་ཚ་པསྐུ་གསུམ་ལ་རེ་རེ་སྦྱར་ཏེ། མངར་
སྐྱུར་ལན་ཚྭ་ཁ་བར་སྦྱར། མངར་སྐྱུར་ལན་ཚྭ་ཚ་བར་སྦྱར། མངར་སྐྱུར་ལན་
ཚྭ་བསྐ་ བར་ སྦྱར་ ཞེས་ པ་ ལ་ སྦྱོར་ བ་ གསུམ། དེ་ ནས་ ལན་ ཚུ་ བཞག་ནས།
མངར་སྐྱུར་ ཁ་ བ་ གསུམ་གྱིས་གཞི་བྱས་ནས་ཚ་བསྐ་གཉིས་ལ་རེ་རེ་སྦྱར་ཏེ།
མངར་སྐྱུར་ཁ་གསུམ་ཚ་བར་སྦྱར། མངར་སྐྱུར་ཁ་གསུམ་བསྐ་བར་སྦྱར་ཞེས་པ་
ལ་གཉིས་ཏེ་སྦྱོར་བ་ལྔའོ། དེ་ནས་ཁ་བ་བཞག་སྟེ། མངར་སྐྱུར་གཉིས་ཚ་བསྐ་
གཉིས་བཞི་སྦྱར་བ་ལ་གཅིག་སྟེ་དྲུག་གོ། དེ་ནས་སྐྱུར་བཞག་ལ་ལན་ཚྭ་བཅུག་
སྟེ། མངར་ལན་ཚྭ་ཁ་བ་གསུམ་གྱིས་གཞི་བྱས་ལ། ཚ་བསྐ་གཉིས་ལ་རེ་རེ་སྦྱར་
ཏེ། མངར་ལན་ཚྭ་ཁ་(ཚ)བར་སྦྱར། མངར་ལན་ཚྭ་ཁ་བསྐ་བར་སྦྱར་ཞེས་
པ་ལ་གཉིས་ཏེ་སྦྱོར་བ་བརྒྱད། དེ་ནས་ཁ་བ་བཞག་ལ། མངར་ལན་ཚྭ་གཉིས་
ཚ་བསྐ་གཉིས་དང་བཞི་སྦྱར་བ་ལ་གཅིག་སྟེ་དགུའོ།། དེ་ནས་སྐྱུར་ལན་ཚྭ་
བཞག་ནས། མངར་ཁ་ཚ་གསུམ་བསྐུ་བར་སྦྱར་བ་ལ་གཅིག་སྟེ། བཅུ་པོ་དེ་
མངར་བས་གཙོ་བྱས་པའོ།། སྐྱུར་བ་བཞི་ནི། དེ་ནས་མངར་བ་དེ་བཞག་ལ།



༄༅།འབུམ་ཆུང་།
329
སྐྱུར་བ་ལན་ཚྭ་ཁ་པ་གསུམ་ལ་གཞི་བྱས་ལ་ཚ་བསྐ་གཉིས་ལ་རེ་རེ་སྦྱར་བས་སྦྱོར་
བ་གཉིས་ཏེ། (སྐྱུར་བ་ལན་ཚྭ་ཁ་ཚ་དང་། སྐྱུར་བ་ལན་ཚྭ་ཁ་བསྐའོ།།) དེ་
ནས་ཁ་བ་བཞག་ལ། སྐྱུར་ལན་ཚྭ་ཚ་བསྐ་སྦྱར་བས་གཅིག་སྟེ་གསུམ། དེ་ནས་
ལན་ཚྭ་བཞག་ནས་སྐྱུར་བ་(ཁ་ཚ་）གསུམ་ཚ་བ་[བསྐ་བ]ལ་སྦྱར་བ་གཅིག་སྟེ་
སྐྱུར་པས་གཙོ་བྱས་པའི་སྦྱོར་བ་བཞིའོ།། དེ་ནས་མངར་སྐྱུར་གཉིས་ཀ་བཞག་
ནས། ལན་ཚྭ་(ཚ་) ཁ་བསྐུ་བར་སྦྱར་བས་ལན་ཚྭའི་སྦྱོར་བ་གཅིག་གོ། དེ་
ནས་རོ་ལྔ་སྦྱོར་ནི། ལྔ་སྦྱོར་མངར་བ་ལྔ་ལ་སྐྱུར་བ་གཅིག་ཅེས་པས་སྟོན་ཏེ། དེ་
ལ་མངར་བའི་སྦྱོར་བ་ལྔ། སྐྱུར་བའི་སྦྱོར་བ་གཅིག་སྟེ་དྲུག་གོ། དེ་ལ་མངར་བ་
ལྔ་ནི། དང་པོ་རོ་བསྐ་བ་བཞག་ལ། མངར་སྐྱུར་ལན་ཚྭ་ཁ་བ་ཚ་བར་སྦྱར།
དེ་ནས་ཚ་བ་བཞག་ལ། མངར་སྐྱུར་ལན་ཚྭ་ཁ་བ་བསྐུ་བར་སྦྱར། དེ་ནས་ཁ་བ་
བཞག་ལ། མངར་སྐྱུར་ལན་ཚྭ་ཚ་བ་བསྐ་བར་སྦྱར། དེ་ནས་ལན་ཚྭ་བཞག་ལ།
མངར་སྐྱུར་ཁ་ཚ་བསྐ་བོར་སྦྱར། དེ་ནས་སྐྱུར་བ་བཞག་ལ། མངར་ལན་ཚྭ་ཁ་
ཚ་བསྐ་བར་སྦྱར། དེ་ལྟར་ན་ཁ་ཚ་བསྐ་གསུམ། ལན་ཚྭ་སྐྱུར་བ་གཉིས་ཏེ་ལྔ་པོ་
རེ་རེ་བཞག་པས་སྦྱོར་བ་ལྔ་བྱུང་བ་ནི་མངར་བའི་སྦྱོར་བ་ལྔའོ། དེ་ནས་མངར་
བ་བཞག་ནས། སྐྱུར་ལན་ཚྭ་ཁ་ཚ་བསྐ་བར་སྦྱར་བས་སྐྱུར་བའི་སྦྱོར་བ་གཅིག་
གོ། དེ་ནས་རོ་དྲུག་ཏུ་སྦྱར་བ་ལ་གཅིག་གོ། དེ་ནས་གྲངས་ལ་གདབ་པ་ནི།
བཞི་པ་ གཉིས་ པ་བཅོ་ལྔ་ལྔ་པ་དྲུག གསུམ་ པ་ཉི་ ཤུ་དྲུག་ ཏུ་སྦྱོར་བ་གཅིག
རྐྱང་བ་དྲུག་སྟེ་དྲུག་ཅུ་རྩ་གསུམ་མོ་ཞེས་པས་སྟོན་ཏེ། བཞི་པར་སྦྱར་བ་དང་།
གཉིས་པར་སྦྱར་བ་གཉིས་ལ་བཅོ་ལྔ་བཅོ་ལྔ་སྟེ་སུམ་ཅུ། གསུམ་པར་སྦྱར་བ་ལ་
ཉི་ཤུ་སྟེ་ལྔ་བཅུ། ལྔ་པར་སྦྱོར་བ་ལ་དྲུག་སྟེ་ང་དྲུག དྲུག་ཏུ་སྦྱར་བ་ལ་གཅིག་
སྟེ་ང་བདུན། རོ་རྐྱང་པར་སྦྱར་བ་ལ་དྲུག་སྟེ་དྲུག་ཅུ་རྩ་གསུམ་བྱུང་ངོ༌། འོ་ན་
སྦྱོར་བ་དྲུག་ཅུ་རྩ་གསུམ་འདུག་པ་ལ། མདོར་བསྟན་དུ་ལྔ་བཅུ་རྩ་བདུན་དུ་
བཤད་པ་ཅི་ཡིན་སྙམ་ན། གཉིས་ནས་དྲུག་གི་བར་དུ་སྦྱོར་བའི་རོ་སྦྱོར་ལ་ལྔ་
བཅུ་རྩ་བདུན་དུ་བཤད་པ་ཡིན་ནོ།། དེའི་སྟེང་དུ་རྐྱང་པར་སྦྱར་བ་དྲུག་བསྣན་



330
༄༅།འབུམ་ནག་འབུམ་ཆུང་།
པས་དྲུག་ཅུ་རྩ་གསུམ་དུ་འགྱུར་ཞེས་པའི་དོན་ནོ།། འདི་རྣམས་ནི་རོ་དྲུག་སྤྱིའི་
སྦྱོར་བའི་རྣམ་གྲངས་ཡིན་ནོ།། རྨོངས་པ་མཁས་སུ་རེ་བ་ཅིག སྦྱོར་བ་དེ་ལས་
མང་བ་ཡོད་ཟེར་ན། ཐ་སྙད་དུ་སྦྱོར་བ་མང་པོ་ཡོད་དེ། རོ་དྲུག་ལ་དབྱེ་ན་
སུམ་ཅུ་རྩ་དྲུག་ཡོད་པས། དྲུག་ཚན་རེ་ལ་སྦྱོར་བ་དྲུག་ཅུ་རྩ་གསུམ་རེ་བྱུང་བས།
སྦྱོར་བ་བཞི་བརྒྱ་ལྔ་བཅུ་རྩ་གསུམ་བྱུང་སྟེ། ཐ་སྙད་དུ་སྦྱོར་བ་མང་པོ་བཀོད་
ཀྱང་ནད་ཐོག་ཏུ་འགོད་མི་ཤེས་པས་རྨོངས་པའི་ལུགས་ཡིན་ནོ།། མཇུག་བསྡུ་
བ་ནི། འཕེལ་ཟད་བདུན་ཅུ་རྩ་བཞིའི་གཉེན་པོར་སྦྱོར་ཞེས་པ་སྟེ། རོ་སྦྱོར་ལ་
དགོས་པ་ཅི་ཡོད་སྙམ་ན། ནད་འཕེལ་ཟད་དུ་གྱུར་པའི་གཉེན་པོར་སྦྱོར་བའོ།།
འོ་ན་སྦྱོར་བ་དྲུག་ཅུ་རྩ་གསུམ་ལས་མི་འདུག་ལ། འཕེལ་ཟད་བདུན་ཅུ་རྩ་བཞི་
འདུག་པས་ནད་རེ་ལ་སྦྱོར་བ་རེ་མི་དགོས་སམ་ཞེ་ན། རྐྱང་པར་འཕེལ་བ་དགུ་
ཟད་པ་དགུ་སྟེ་བཅོ་བརྒྱུད་ཡོད་པ་དེ། འཕེལ་བ་གསུམ་ཟད་པ་གསུམ་སྟེ་དྲུག་
ཏུ་བསྡུས་པས་དྲུག་ཅུ་རྩ་གཉིས་འོང་། དེ་དང་རོ་སྦྱོར་རྩ་གཉིས་པོ་སྦྱོར་ལ།
སྦྱོར་བ་གཅིག་ལྷག་པ་དེ་གང་ལ་གང་དགོས་ཀྱི་ཕྱིར་སྤྱི་ལ་ལྡིང་བ་སྟེ། གཉེན་པོ་
ཆད་ནད་ལྷག་ན་མི་ལེགས་ཏེ། ནད་ཆད་གཉེན་པོ་ལྷག་པ་ལ་འགལ་བ་མེད་དོ།།
འོ་ན་ནད་བཅོ་བརྒྱད་དུ་བསྡུས་པས་འདུས་སོ་ཟེར་ན། དེ་ནད་རྐྱང་པ་ལ་རབ་
འབྲིང་གསུམ་དུ་ཕྱེ་བ་ཡིན་པས་ཕྱེ་ན་བཅོ་བརྒྱད་དུ་དབྱེར་ཡོད་ལ། བསྡུ་ན་
རབ་འབྲིང་གསུམ་ག་ལ་གཉེན་པོ་རེ་རེས་ཆོག་པས་བསྡུར་བཏུབ་པ་ཡིན་ནོ།།
ནུས་པར་ སྦྱར་ བ་ ལ་མདོར་ རྒྱས་ མཇུག་ གསུམ་ ལས། དང་ པོ་ མདོར་
བསྟན་ནི། ནུས་པར་སྦྱར་ལ་ཞི་དང་སྦྱང་བ་གཉིས་ཞེས་པ་སྟེ། ཞི་བྱེད་དུ་སྦྱར་
བ་དང་། སྦྱོང་བྱེད་དུ་ སྦྱར་བ་ གཉིས་ སོ། དེ་ ཡང་ རྒྱས་ པར་ བཤད་ པ་ལ།
དང་པོ་ཞི་བྱེད་དུ་སྦྱར་བ་ནི། ཞི་བྱེད་སྨན་སྦྱོར་སྡེ་ཚན་ལྔའམ་བདུན། ཐང་ཕྱེ་
རིལ་བུ་ལྡེ་གུ་སྨན་མར་སྦྱར།། སྨན་ཆང་གཱི་ཏ་གཉིས་ཏེ་བདུན་དུ་བཤད།། ཅེས་
པས་སྡེ་ཚན་ལྔར་སྦྱོར་ན་ཐང་གི་སྦྱོར་བ་དང་། ཕྱེ་མའི་སྦྱོར་བ་དང༌། རིལ་
བུའི་སྦྱོར་བ་དང་། ལྡེ་གུའི་སྦྱོར་བ་དང༌། སྨན་མར་སྦྱོར་བ་དང་ལྔ་ལ་བྱའོ།།



ཤུ།འབུམ་ཆུང་།
331
བདུན་དུ་སྦྱོར་ན་དེའི་སྟེང་དུ་སྨན་ཆང་གི་སྦྱོར་བ་དང༌། གྷི་ཏ་ཞེས་བྱ་སྟེ་ཁཎྜའི་
སྦྱོར་བ་གཉིས་ཏེ་བདུན་ནོ།། དེ་ཡང་ལྔར་སྡུད་ན་ཐང་དང་སྨན་ཆང་གཉིས་ཁུ་
བའི་སྦྱོར་བར་འདུས། སྨྲི་ཏ་རིལ་བུའི་སྦྱོར་བར་འདུས་སོ།། སྦྱོང་བྱེད་དུ་སྦྱོར་
བ་ནི། སྦྱོང་བྱེད་བཤལ་སྐྱུགས་འཇམ་རྩི་ནི་རུ་ཧ༎ སྣ་སྦྱོང་ཉེས་གསུམ་འདུས་
པའི་མགོ་ནད་འབྱིན་ཞེས་པས་ སྟོན་ཏེ། རླུང་ལ་འཇམ་རྩི། མཁྲིས་པ་ལ་
བཤལ། བད་ཀན་ལ་སྐྱུགས། འདུས་པ་ལ་ནི་རུ་ཧ། མགོ་དང་ནམ་ཚོང་གི་
ནད་ལ་སྣ་སྦྱོང་བསྟེན་པའོ།། མཇུག་བསྡུ་བ་ནི། བཞི་བརྒྱ་རྩ་བཞི་ནད་ཀྱི་
གཉེན་པོར་སྦྱོར་ཞེས་པ་སྟེ། ནུས་པར་སྦྱར་བ་ཞི་སྦྱོང་གཉིས་པོ་དེ། ནད་བཞི་
བརྒྱ་རྩ་བཞིའི་གཉེན་པོར་ཆེ་བའོ་ཞེས་གསུངས་སོ།། མཚན་ནི་གོང་ལྟར་རོ།།
ལེའུ་ཉེར་གཅིག་པའི་རྣམ་བཤད་དོ།།
དྲུག་པ། ངོས་བཟུང་རྟགས་ཀྱི་གནས་བསྟན་པ།
ལེའུ་ཉེར་གཉིས་པ། ལེའུ་ཉེར་གསུམ་པ། ཉེར་བཞི་པ་རྣམས་མཆན་བུ་
ལྟར་བཤད་ནས། ད་ལེའུ་རྩ་ལྔ་པའི་ལྷན་ཐབས་ལ། མདོར་བསྟན་མཆན་གྱིས་
བཤད། རྒྱས་བ ཤད་ལ་ནི། དང་པོ་མཚན་ཉིད་ཤེས་པར་བྱ་བ་ནི་ཞེས་པ་ནས།
དེ་ཕྱིར་དེ་ལ་གོམས་ཤིང་འདྲིས་པ་གཅེས།། བསྟན་བཅོས་མ་ཡིན་དེ་མིན་པར་
ཡང་མིན་ཞེས་པའི་བར་གྱིས་སྟོན་ཏེ། མཚན་ཉིད་ཤེས་པ་ཞེས་བྱ་བ་ནི། སྤྱི་
དང་བྱེ་བྲག་གི་མཚན་ཉིད་ཐམས་ཅད་གསལ་ལ་ཤེས་པའོ།། དེ་ཤེས་པས་ཚིག་
ཟུར་ཙམ་ལ་བརྟེན་ནས་ན་ལུགས་དང་། ཟས་སྤྱོད་ཕན་གནོད་གསོ་བ་དཀའ་
སླ་ལ་སོགས་འདི་ལྟར་འོང་ཞེས་ཤེས་ཤིང་རྟོགས་ནས་སྟོན་པར་འགྱུར་བས་ན།།
དེའི་ཕྱིར་ནད་ཀུན་གྱི་མཚན་ཉིད་ལ་གོམས་ཤིང་འདྲིས་པར་བྱའོ་ཞེས་གཅེས་
སྤུས་སུ་གདམས་པ་ཡིན་ནོ། དཔེར་ན་ཚོང་འདུས་པ་རྣམས་རིན་པོ་ཆེ་གསེར་
དངུལ་ལ་སོགས་ལ་འདྲིས་ཤིང་གོམས་པས་མིག་གསེར་གྱི་མཐོང་བ་ཙམ་གྱིས་



332
འབུམ་ནག་འབུམ་ཆུང་།
བཟང་ངན་ཤེས་པ་དང་འདྲ་སྟེ། བཟང་ངན་ཤེས་པ་དེ་ཡང་དེའི་བསྟན་བཅོས་
ནས་བཟང་ངན་བཤད་པ་དེ་གཅིག་པུ་ལས་བྱུང་ བ་ མ་ ཡིན་ཞིང་། བསྟན་
བཅོས་ཡོད་པའི་ སྟེང་ དུ་གོམས་འདྲིས་བྱས་པ་ལས་བྱུང་ལ། བསྟན་ བཅོས་
གཅིག་ཀྱང་མེད་ན་གོམས་འདྲིས་གཅིག་པུ་ལས་བཟང་ངན་ཤེས་པ་ཡང་དཀའ་
བ་བཞིན་དུ། གསོ་རིག་གི་ནང་ནས་ཇི་ལྟར་བཤད་པ་བཞིན་ཤེས་པའི་སྟེང་དུ།
ནད་ཀྱི་རྟགས་ལ་གོམས་འདྲིས་བྱ་ཞེས་པའི་དོན་དུ། མཚང་འབྲུ་ཕོ་ཉ་འབྲེལ་
པ་ཐབས་ཀྱི་ཕྱིར་ཞེས་པ་ནས། མི་སྨྲ་མངོན་པར་ཤེས་ཞེས་པའི་བར་ནི། ཕོ་ཉ་
བ་དེའམ། ནད་པ་དེའི་ཉེ་འབྲེལ་ལམ། རྒྱུས་ཡོད་པའི་མི་ལ་ཁོ་འདི་འདྲི་བ་
ཡིན་པར་འདུག་སྙམ་དུ་མ་ཚོར་མ་རིག་པའི་ཐབས་ཀྱིས། ལབ་ཕྱོགས་མེད་ནས་
རིམ་གྱིས་དྲི་བར་བྱ་སྟེ། དེའི་དྲི་བ་ཕྱོགས་མེད་དུ་བྱེད་པའི་ལབ་རེའིགསེབ་ཏུ་ནད་འདྲི་
བའི་ཚིག་རེ་རེ་གཉིས་གཉིས་ཙམ་སྤེལ་ནས་དྲི་བར་བྱ་སྟེ། ནད་ལུས་ཀྱི་གང་ན་
ཡོད། ན་ལུགས་ཇི་ལྟར་ན། ཟས་སྨན་ཅི་འདྲ་བཏང་། སྨན་པ་སུས་བཅོས།
ཞག་དུ་ལོན། སྔོན་ཆུང་བར་ཐབས་ཀྱིས་རྩད་བཅད་པས། ནད་པ་དེ་ལ་འདྲི་
མི་དགོས་པ་མངོན་པར་ཤེས་པ་འབྱུང་ངོ་།། དུས་སྲིང་རིང་ཐབས་མ་ཡིན་ཐང་
གཅིག་གནས།། དེ་བར་ལུས་ངག་མ་ཡེངས་པར་ནད་པའི་སྨྲ་བའི་གཏམ་ལ་དཔྱད་
ཅེས་པ་ནི། ནད་པ་སྟོན་དུ་བྱུང་བའི་དུས་སུ། དེ་མ་ཐག་ལ་ལག་པ་ལ་བཅངས་
ཀྱིས་མི་འཛིན་རྩ་བལྟ་བའི་ཕྱིར་པར། ཐང་གཅིག་ནད་པའི་ཚུར་བསྡད་ལ། དེའི་
བར་དུ་ནད་པ་དེའི་ལུས་ལྕི་ཡང་། མཉེན་གྱོང༌། ཤ་སྐམ་རློན། མདོག་ཤོར་མ་
ཤོར། གློ་ལུ་མི་ལུ་ལ་སོགས་དང་། མིག་རྩ་གྲུང་མི་གྲུང་། ངག་གི་སྨྲ་ལུགས་ལ་
ཞིབ་པར་ཆ་ཡིས་བརྟག་གོ། ལབ་གཞན་འདྲི་བའི་ཡེངས་མ་གཏམ་ལ་ཅི་ན།
ཇི་ལྟར་ ན། ཇི་ ལྟ་ ཟས་ སྤྱོད་ ཕན་ གནོད་ སོགས་ ཤུགས་ ཀྱིས་ དྲི་ བར་ བྱའོ།།
བསྟུད་ནས་དྲིས་དྲགས་ནའང་འཕྲིགས་འགྲོ་ལ། མང་པོ་དྲིས་ནའང་འ ཕྱིགས་
འོང་བས། གཏམ་གཞན་ གྱིས་ བར་ བཅད་ལ། རེ་རེ་གཉིས་གཉིས་ བཞིན་
འདྲིའོ།། དེ་ཡང་མང་པོ་མི་འདྲི་བ་གལ་ཆེ་བ་ཆེ་ལོང་དྲིས་ལ་དཔྱད་དོ། དེ་ལ་



༄༅།འོབུམ་ཆུང་།
333
ངོ་ཤེས་ཤིང་རྟོགས་པར་བྱས་ནས་གདོད། རྩ་དང་ཆུ་ལ་བརྟག་པའོ། སྔར་
རྗེས་དཔྱད་པ་ནི། རྗེས་དཔྱད་སྨན་སྦྱོར་གཏར་སྲེག་ཅི་བྱས་འཚལ།། རྙེད་པ་
ཙམ་གྱིས་ཚ་གྲང་ཕྱོགས་མཐུན་རྟོགས་ཞེས་པས་སྟོན་ཏེ། ནད་པ་དེའི་ལུས་ལ་
གཏར་བསྲེག་གང་བྱས། སྨན་སྦྱོར་ཅི་ བཏང་ དྲིས་ པས། གཏར་ གའི་རྗེས་
འདུག་ན་སྔར་ཚད་པར་བཟུང་བར་གསལ། མེ་བཙའ་བྱས་རྗེས་འདུག་ན་རླུང་
དུ་བཟུང་བར་གསལ། དེ་བཞིན་སྨན་དུ་སེ་འབྲུ་དང་ཚ་སྣ་སྦྱར་རམ། བསིལ་
ཐང་དང་བསིལ་ཕྱེ་སྦྱར་རམ་དྲིས་ཤིང་བཏོགས་ལ། བསིལ་ཐང་བསིལ་ཕྱེ་སྦྱར་
བའི་རྗེས་འདུག་ན་སྔར་ཚ་བར་བཟུང་བར་ཤེས། སེ་འབྲུ་དང་ཚྭ་སྣ་སྦྱར་ན་
གྲང་བར་བཟུང་བར་ཤེས་ཏེ། ཚ་གྲང་གི་ཕྱོགས་ཙམ་ཞིག་སྔར་གྱི་སྨན་པ་དང་
མཐུན་པར་རྟོགས་པས་གོ་ལོག་ཏུ་མི་འགྱུར་བའོ།། བཅུད་ལ་བོར་བ་མི་སྨྲ་མ་
རྟོགས་ན་ཞེས་པ་ནས། ངང་གིས་མི་ཐུབ་འདི་ན་ཅི་བྱ་ཡིན་ཞེས་པའི་བར་ཤོ་ལོ་
ཀ་གཅིག་གིས་ སྟོན་ཏེ། ནད་པ་དེ་ཡང་ཐོག་མ་ནས་ན་ལུགས་སྨྲ་མི་འདོད།
རང་གི་ཡང་མ་རྟོགས་ན་ཕྱིས་ནས་སྐྱེ་བོ་རྣམས་དེས་མི་ཤེས་པར་འདུག་གོ་ཞེས་
ཆ་སྒྲོགས་གཏོང་དུ་འོང་བའི་ཕྱིར། འདི་སྐད་བསྒོ་སྟེ། ཟས་ངན་མ་ཟ། སྤྱོད་
ལམ་ངན་པ་མ་བྱེད། གདོན་བཅོས་དགོས་ཏེ། སྨན་གཅིག་སྦྱར་ན་ཕན་པར་
འདུག་གོ་ཞེས་ཁ་མི་གསལ་བར་བྱིངས་པོར་སྨྲས་པས། དེར་ནད་པ་དེའི་ངང་
གིས་མི་ཐུབ་སྟེ། འདི་ལྟར་ན་བྱུང་། སྔར་འདི་བྱ། ད་ཅི་དགོས་ཞེས་ཕར་ལམ་
དྲིས་ཀྱང་ཚུར་ལ་སྨྲ་བར་འགྱུར་རོ།། ཁ་བཅིང་བ་ནི་ཁ་བཅིང་ཞེས་བྱ་ཁ་ཅིག་
ཕྲད་པ་དང་ཞེས་པ་ནས། ངོ་མཚར་ཟེར་ཞེས་པའི་བར་གྱིས་སྟོན་ཏེ། དེ་ཡང་
གོང་གི་ ཐབས་ཀྱིས་རྟོགས་ན་ནད་པ་གཅེས་པོ་འགའ་ཞིག་དང་ཕྲད་པ་དང་།
ན་ལུགས་སོགས་བཤད་བྱུང་ན། ན་ལུགས་འགོ་སྨོས་བཤད་པ་ཙམ་གྱིས་ནད་
འདི་ཡིན་པར་འདུག་སྙམ་པ་ཁོང་དུ་ཆུད་པར་བྱས་ཏེ། ཁྱོད་རང་ཅི་ན་བཤད་
མི་དགོས་སྨན་པས་རྩ་བལྟས་པས་ཤེས་ནས་འོང་གིས། ཁ་རོག་སྡོད་ཅིག་བྱས་
ནས་ཁ་བཅིངས་ལ། ན་ལུགས་དང་ཟས་སྤྱོད་ཕན་གནོད་འདི་ཙུག་འོང་བྱས་ཏེ་



334
༄༅།འབུམ་ནག་འབུམ་ཆུང་།
k༧
ཁ་གསལ་བར་བརྗོད་པས་སྐྱེ་བོ་རྣམས་ངོ་མཚར་ཆེ། མཁས་པར་འདུག་ཟེར་
བའི་སྙན་ གྲགས་ ཐོབ་བོ། སྤོ་ལ་གདོན་པ་ནི། སྤོ་ལ་གདོན་པ་ ཐབས་ཀྱིས་
རྟོགས་འགྱུར་ན་ཞེས་པ་ནས། ཡང་ན་ཞིབ་ཏུ་བརྟགས་པས་རྟོགས་མཁས་ཟེར་
ཞེས་པའི་བར་ཚིག་ལྔའི་དོན་ནི༑ སྔར་བཤད་པའི་ཐབས་དེ་རྣམས་ཀྱིས་ནད་དེ་
རྟོགས་པར་གྱུར་ན། ནད་པ་དེ་ལ་འདི་སྐད་སྨྲའོ།། སྨན་པ་གཞན་དག་གིས་ནི་
རྩ་ཆུ་ན་ལུགས་ལ་སོགས་པ་མང་རབ་ཏུ་རྣམ་པ་དུ་མར་བརྟག་དགོས་པ་ཡིན་ཏེ།
ང་ལ་ནི་དེ་ལྟར་མི་དགོས་ཀྱི་ལྕེ་ཐོན་དང་ཞེས་པའམ། སྐད་ཐེང་[ ཐང ]གཅིག་
ཐོན་དང་ཞེས་པའམ། གོམ་པ་ཁ་ཅིག་དོར་དང་ཞེས་པ་ལྟ་བུ་ཞིག་ལ་ཁ་དམར་
གདགས་པས། སྐྱེ་བོ་རྣམས་སྐད་དམ་མིག་བལྟས་པ་ཙམ་གྱིས་ཆོག་པར་འདུག་
ཅེས་པའི་ གྲགས་པ་འབྱུང་ངོ༌།། ཡང་ན་བརྟག་ཐབས་ཡོད་ཚད་ནས་ཞིབ་ཏུ་
བརྟགས་པས་ ཁ་ དམར་ གདགས་ ན། ཤིན་ ཏུ་ རྟོག་ མཁས་ པར་ འདུག་ ཅེས་
གྲགས་པ་འབྱུང་ངོ༌། ཐབས་འོག་ཏུ་གཞུག་པ་ནི། ཐབས་འོག་གཞུག་པ་ཀུན་
གྱི་སྐད་མ་སྟེར། རྣམ་པ་ཁ་དམར་བརྟགས་ལ་རྫོང་ལ་བྲོས་ཞེས་པས་སྟོན་ཏེ།
དེ་རྣམས་ཀུན་གྱིས་སྐད་མ་སྟེར་ཏེ་ནད་ངོས་མ་ཟིན་ན། རྣམ་པ་ཁ་དམར་དུ་
གདགས་པ་དང༌། རྫོང་ལ་བྲོས་པ་གཉིས་སོ།། རྒྱས་བཤད་ནི། དང་པོ་མི་
འཕྲོད་ཟས་སྤྱོད་གདོན་གྱི་རྐྱེན་ཞེས་པ་ནས། མིད་པའི་སྙོམས་པ་དཔོག་ཅེས་
པའི་བར་ཚིག་གསུམ་གྱིས་སྟོན་ཏེ། ནད་འདི་ཟས་སྤྱོད་མི་འཕྲོད་པ་དང་གདོན་
གྱིས་བསྐྱོད་པ་ཡིན་པས། འདི་ལ་ཟས་རུལ་སྐྱུར་དང་རྗེན་ཟས་གནོད། སྤྱོད་
ལམ་དྲག་ཤུལ་དང་ངལ་དྲགས་གནོད་ཅེས་བྱ་སྟེ། དེ་ཅིའི་ཕྱིར་གནོད་ན། རྩ་
ཆུ་ན་ལུགས་ལ་སོགས་པ་གང་གིས་ཀྱང་ངོས་མི་ཟིན་པའི་ནད་དེ་ལྡན་འདུས་ཀྱི་
ནད་འ དུ་བ་འཁྲུགས་པ་ཅིག་ལས་འོས་མེད་པས། དེ་ལ་ཟས་སྤྱོད་བསིལ་དྲགས་
དྲོད་དྲགས་གཉིས་ཀ་གནོད་པའི་ཕྱིར་རོ།། གཉེན་པོ་ཡང་ཚ་གྲང་གཉིས་ཀ་ལ་
མི་གནོད་པའི་སྙོམས་པ་ཕོག་པས་གནོད་མི་སྐྱེལ་བའོ། རྫོང་ལ་བྲོས་པ་ནད་
དང་སྨན་གྱི་མིང་ཞེས་པ་ནས། མ་རྟོགས་གྱུར་ཀྱང་མཁས་ཁྱད་འབྱིན་གྱི་བར་



༄༅།འབུམ་ཆུང་།
135
ཚིག་གསུམ་གྱིས་སྟོན། ནད་ཀྱི་མིང་ཡང་སྔོན་ཆད་ངོ་མཚར་བཞི་སྤྲུགས་ལྟར། མི་
གྲགས་པ་དང༌། སྨན་སྦྱོར་གྱི་ཁྱབ་བྱེད་ཀྱི་རླུང་མེ་མཉམ་གྱི་གནས་སུ་ཞུགས་ནས། བད་ཀན་
གྱི་ཡུལ་བཟུང་ནས་མཁྲིས་པ་དང་འཐབ་ཅེས་སོགས་བཀོད་པ་མཁས་པའོ།། མིང་ཡང་སྔོན་ཆད་
མི་གྲགས་ཤིང་གཞན་གྱིས་མི་ཤེས་པ་གདུགས་ལ། ངེད་ཀྱི་ལུགས་ལ་འདི་སྐད་
བྱ་བ་དགོས་པ་འདུག་གོ་ཞེས་བརྗོད་པས། ནད་མ་རྟོགས་ཀྱང་དེ་སྐད་ཟེར་བ་
སྔར་གཅིག་ཀྱང་མ་བྱུང་། དེ་འདྲ་ཤེས་པ་ཡང་མི་འདུག ད་ཁྱེད་ལ་ཞུ་དགོས་
ཟེར་དུ་འོང་བས་གཞན་དང་མཁས་ཁྱད་འབྱིན་ནོ་ཞེས་སོ།། བདུད་རྩི་སྙིང་པོ་
ཡན་ལག་བརྒྱུད་པ་གསང་བ་མན་ངག་གི་རྒྱུད་ལས་བཤད་པའི་རྒྱུད་ཀྱི་ལེའུ་ཉེར་
ལྔ་པའི་རྣམ་བཤད་རྫོགས་སོ།། །། །
ལེའུ་ཉེར་དྲུག་པ་སྤང་བླང་མུ་བཞིའི་མདོར་བསྟན་ མཆན་བུས་བཤད་
ནས། རྒྱས་པར་བཤད་པ་ལ། ཡན་ལག་གི་སླ་བ་ནི། སྨན་པ་སྨན་དང་ནད་
གཡོག་རྣམ་པ་གསུམ་ཞེས་པ་ནས། ཡན་ལག་བཅུ་གཉིས་ལྡན་ན་གསོ་བ་སླ་
ཞེས་པའི་བར་ཤོ་ལོ་ཀ་གཅིག་དང་ཚིག་གསུམ་གྱིས་སྟོན་ཏེ། དེ་ཡང་ཡན་ལག་
གི་སྒོ་ནས་གསོ་སླ་པ་ལ་སྨན་པའི་ཡན་ལག་བཞི། སྨན་གྱི་ཡན་ལག་བཞི། ནད་
གཡོག་གི་ཡན་ལག་བཞི་སྟེ་བཅུ་གཉིས་དང་ལྡན་ན་གསོ་སླ་བའོ།། དེ་ལ་སྨན་
པའི་ཡན་ལག་བཞི་ནི། གཞུང་དང་གདམས་ངག་གང་ལ་ཡང་མ་རྨོངས་ཤིང་།
ཕྱོགས་དུ་མ་ནས་མཁས་པའི་སློབ་དཔོན་མང་པོའི་སྟེགས་ལ་འཛེགས་ནས་བསླབ་
ཅིང་སྦྱངས། པ་ དང་། གཞུང་ཆེན་ པོ་ རྣམས་ ཀྱི་ དོན་ ཤེས་ཤིང་ ལོངས་ པ་ དང་།
ལག་ཏུ་ལེན་པའི་བྱ་བ་ཐམས་ཅད་མཐོང་ཞིང་གོམས་པ་དང་། ལུས་ངག་ཡིད་
གསུམ་གཡོ་སྒྱུ་དང་ཚུལ་འཆོས་དྲེགས་པའི་སྐྱོན་གྱིས་མ་གོས་པའི་གཙང་སྦྲ་དང་
བཞིར་ལྡན་ན་སྨན་པ་མཁས་པ་ཅིག་འོང་བས་ནད་གསོ་སླའོ།། སྨན་གྱི་ཡན་
ལག་བཞི་ནི། སྨན་གཅིག་ལ་ཁུ་བ་ཕྱེ་མ་རིལ་བུ་ལྡེ་གུ་སྨན་མར་ལ་སོགས་པའི་ཆོ་
ག་མང་དུ་སྦྱར་དུ་བཏུབ་ན། ཁ་སྤོས་ ཤིང་བཏང་བས་ནད་པ་དེ་ཞེ་མི་ སུན།
ནད་ཐོག་ཏུ་སྨན་གྱི་ངོ་སོ་མ་རེ་རྣོ་བར་འགྱུར་བ་དང༌། སྨན་གྱི་ངོ་བོ་གཅིག་ལ་



336
འབུམ་ནག་འབུམ་ཆུང་།
ཡོན་ཏན་བཅུ་བདུན་ལ་སོགས་མང་དུ་ལྡན་པས་ནད་ལྡན་འདུས་ལ་སོགས་པ་
གང་ཡང་ སེལ་ བ་ དང་། སྐྱེ་ སར་སྐྱེས་པ། དུས་ སུ་ བཏུས་ པ། སྐམ་སྲེད་
[བསེད】ལེགས་པ། སོ་མ་རྙིང་པ་བཞི་ཕུན་སུམ་ཚོགས་པ་དང༌། རོ་ནུས་པ་ཞུ་
རྗེས་གསུམ་འཕྲོད་པར་སྦྱར་བ་བཞི་དང་ལྡན་པའི་སྨན་ཡོད་ན་ནུས་པ་ཆེ་བ་
ཅིག་འོང་བས་གསོ་སླ་སྟེ། སྨན་ཨ་རུ་ར་ལྟ་བུ་ཡན་ལག་དེ་རྣམས་དང་ལྡན་པ་
ཡིན་གསུངས་སོ།། ནད་ གཡོག་གི་ཡན་ལག་ བཞི་ནི། ནད་པ་བདེ་མི་བདེ།
སྐྱེད་བྱུང་མ་བྱུང་ཤེས་པས་སྒྲིན་པ་དང༌། ལེ་ལོ་མི་བྱེད་པར་སྙིང་བརྩེ་ཞིང་ཤ་ཚ་
བ་དང་། གནས་ཁང་དང་ཁ་ཕོར་དང་ཟས་དང་སྨན་ལ་སོགས་པ་རྣམས་མི་
གཙང་བའི་དྲི་མས་མ་གོས་པར་གཙང་སིང་ངེ་བྱེད་པ་དང༌། ནད་པ་ན་བས་བློ་
རྟབ་ནས་ ཅི་བྱ་གཏོལ་མེད་དུ་མི་འགྲོ་བར་བློ་གྲོས་ཐོན་པའི་བློ་དང་ལྡན་པ་
བཞིར་ལྡན་ན། ནད་གཡོག་གོ་ཆོད་པ་ཅིག་འོང་བས་གསོ་སླ་བ་སྟེ། དེ་ལྟར་
བཅུ་གཉིས་པོ་དེ་དང་ལྡན་ན་ནད་པ་གསོ་བ་སླ་ཞེས་བཤད་དོ།། དེ་ཡང་ནད་
གཡོག་ལས་སྨན་གཙོ་ཆེ། སྨན་ལས་སྨན་པ་གཙོ་ཆེ་བས་གོ་རིམ་ངེས་པ་ཡིན་ནོ།།
གུང་ཁྲག་ནད་པ་སྐྱེས་བུ་གཞོན་ཞིང་དུལ་ཞེས་པ་ནས། དྲིས་པའི་ནད་རྟགས་
བཟློ་མཁས་གསོ་སླའི་ཡུལ་ཞེས་པའི་བར་ཤོ་ལོ་ཀ་གཅིག་གིས་སྟོན་ཏེ། ནད་པ་
དེ་ཡང་སྐྱེས་པ་ཡིན་ཞིང་། ན་སོ་གཞོན་པ་ལུས་ངག་ཡིད་གསུམ་དུལ་ལ་སྙིང་
སྟོབས་དང་ལྡན་པ། སྨན་དཔྱད་ཀུན་བཟོད་པའི་ལུས་སྟོབས་རྒྱས་པ། རྫས་
ཕྱུག་ཅིང་སྨན་པའི་བསྒོ་བ་ཉན་པའོ། འདི་ཕན་པར་འདུག འདི་གནོད་པར་
འདུག ནད་འདི་ལྟར་འདུག་པས་འདི་ལྟ་བུ་བྱས་ན་ཕན་ལས་ཆེ་སྙམ་པ་རང་
གིས་ཀྱང་ཤེས་པར་ནུས་པ། རང་ལ་རྟག་ཏུ་འདྲིས་པའི་ནད་རྟགས་ཇི་ལྟ་བ་
བཞིན་སྨྲ་མཁས་པ་དང་། དགུ་པོ་དེ་ཚང་ན་གསོ་བའི་ཡུལ་དུ་རིག་པར་བྱའོ།།
རྒྱུ་དང་མཚན་ཉིད་སྔར་ཚུལ་ཆུང་བ་དང་ཞེས་པ་ནས། རྐྱང་བ་གསོ་བ་སླ་ཞེས་
པའི་བར་ཤོ་ལོ་ཀ་གཅིག་གིས་སྟོན་ཏེ། དེ་ལ་ནད་དེ་དང་པོར་སློང་བར་བྱེད་
པའི་རྒྱུ་རྐྱེན་ཆུང་བ་སྟེ། དཔེར་ན་རིམས་འོང་བ་ལ། ལས་དྲག་ཤུལ་མ་བྱས།



337
༄༅།འབུམ་ཆུང་།
ཤ་ཆང་དྲོད་བཅུད་མ་ཟོས་པ་ལྟ་བུ་དང༌། སྔར་ཚུལ་ཆུང་བ་ནི། ནད་མ་སྨིན་
པའི་དུས་ནས། ནད་སྟོབས་ཆུང་བ་དང་། མཚན་ཉིད་ཆུང་བ་ནི། ནད་རྒྱས་
པའི་དུས་སུ་ཡང་ནད་སྟོབས་ཆུང་བ་དང་། གནོད་བྱ་མ་མཚུངས་བ་སྟེ༔ རླུང་
ནད་རུས་པ། ལམ་ཞུགས།མཁྲིས་ནད་ཁྲག་རྡུལ། ལམ་ཞུགས། བད་ཀན་དངས་མ་
ཤ་ཚིལ་རྐང་ཁུ། བཤང་གཅི་རྣམས་ལ་མ་ཞུགས་པ་དང་ཡུལ་མི་མཚུངས་པ་དེ།
ངད་ཅན་གྲང་རླུང་གི་ཡུལ་དུ་རླུང་ནད་མ་ཞུགས་པ་དང་། སྐམ་ས་ཚ་གདུང་ཆེ་
བ་མཁྲིས་པའི་ཡུལ་དུ་མཁྲིས་ནད་མ་ཞུགས་པ་དང་། བརླན་ཅན་སྣུམ་པ་བད་
ཀན་གྱི་ཡུལ་དུ་བད་ཀན་གྱི་ནད་མ་ཞུགས་པ་དང༌། དུས་མ་མཚུངས་པ་སྟེ།
རླུང་ནད་དབྱར་དུས་མ་ལངས། མཁྲིས་ནད་སྟོན་དུས་མ་ལངས། བད་ཀན་
དཔྱིད་དུས་མ་ལངས་པ་དང་། རང་བཞིན་མ་མཚུངས་པ་སྟེ། རླུང་གི་མི་ལ་
རླུང་ནད་མ་བྱུང་། མཁྲིས་པའི་མི་ལ་ཁྲག་མཁྲིས་ཀྱི་ནད་མ་བྱུང༌། ན་ཚོད་མ་
མཚུངས་པ་སྟེ། རྒས་པ་ལ་རླུང༌། དར་མ་ལ་མཁྲིས་པ། བྱིས་པ་ལ་བད་ཀན་
གྱི་ནད་མ་བྱུང་བ་རྣམས་སོ།། དེ་ལྟར་མ་མཚུངས་པ་དེ་ཅིས་གསོ་སླ་ན། ནད་
སྟོབས་ཅན་ཞིག་ལ་དགོངས་པ་ཡིན་ཏེ། ནད་སྟོབས་ཅན་དེ་གང་དུ་བྱུང་ཡང་
གནོད་བྱ་ཡུལ་དུས་རང་བཞིན་ན་ཚོད་མ་མཚུངས་པས། གཅིག་མགོ་གཅིག་
གིས་མནན་ནས་སྲོག་ལ་མྱུར་དུ་མི་རྒོལ་ཞིང་། གཉེན་པོའི་གྲོགས་སུ་འགྲོ་བས་
གསོ་སླ་ཞེས་བཤད་ཀྱིས། ནད་སྟོབས་ཆུང་བ་ལ་ནི་དེ་ལྟར་མ་ཡིན་ནོ།། དེ་ཅིའི་
ཕྱིར་ན། ནད་སྟོབས་ཆུང་ལ་དེ་རྣམས་ཕྱོགས་གཅིག་ཏུ་མཚུངས་ན་གསོ་སླ་སྟེ།
ནད་ཕྱོགས་གཅིག་ཏུ་སོང་བ་ལ་དེའི་གཉེན་པོ་ཡང་ཕྱོགས་གཅིག་ཏུ་བཏང་བས་
ཆོག་པས་གསོ་སླ་བའོ། ནད་སྟོབས་ཆུང་བ་ལ་དེ་རྣམས་མ་མཚུངས་ན་ནད་
ཐམས་ཅད་དུ་སོང་ནས་གཉེན་པོ་ཕྱོགས་གཅིག་ཏུ་གཏོང་མི་བཏུབ་པས་གསོ་
དཀའ་བའོ། ནད་སྟོབས་ཅན་ལ་དེ་རྣམས་མཚུངས་ན། རང་ཡུལ་དུ་རང་
མཚུངས་པས་ནད་ཀྱི་ ཡུལ་འཐོན་དཀའ་ལ། ཐམས་ ཅད་ཕྱོགས་ གཅིག་ ཏུ་
མཚུངས་པས་ དམག་ དཔུང་ ཆེན་ པོ་ ཆས་ པ་ ལྟར་ ཟློག་ དཀའ་ བའི་ ཕྱིར་ མ་



338
༄༅།འབུམ་ནག་འབུམ་ཆུང་།
མཚུངས་པ་ཞེས་སྨོས་པ་ཡིན་ནོ།། གནོད་པ་མེད་པ་ནི། བླ་གཉན་གྱི་ནད་མེད་
པ་ཡིན་ནོ།། ལམ་གཅིག་ནི་འཇུག་པའི་སྒོ་དྲུག་པོ་གང་རུང་ཞིག་ལ་རྐྱང་བར་
ཞུགས་པ་ལ་བྱ། རྐྱང་པ་ནི་ནད་ལྡན་འདུས་སུ་མ་སོང་བ་སྟེ་རྐྱང་འདེད་བྱས་
པས་ཆོག་པ་ལ་བྱའོ།། གསར་པ་ནི་ནད་མ་རྙིང་པ་སྟེ། ཞུགས་མ་ཐོག་ཆུང་བ་
གསུམ་མ་མཚུངས་པ་བཞིའི་གནོད་པ་མེད་པ། ལམ་གཅིག་ལ་རྐྱང་པ་གསར་པ་
བཞི་སྟེ་བཅུ་གཅིག་པོ་དེ་རྣམས་གསོ་སླ་བའི་ནད་དོ༎ འོན་ཀྱང་རིམས་ལ་ཡུལ་
དུས་མཚུངས་པ་དང་ཞེས་སོགས་ཚིག་གསུམ་གྱིས་སྟོན་ཏེ། འོ་ན་ནད་ཐམས་
ཅད་ལ་ཡུལ་དུས་མ་ མཚུངས་ པ་ དང༌། གསར་ པ་ གསོ་སླུ་འམ་ཞེ་ན། སྤྱིར་
བཏང་དུ་དེ་ལྟར་ཡིན་ཡང་དམིགས་བསལ་དུ་བྱེད་ན། རིམས་ནད་ལ་ཡུལ་དུས་
གཉིས་ཚད་པའི་ཡུལ་དུས་དང་མཚུངས་ན་གསོ་སླ་སྟེ། རིམས་ཕལ་ཆེར་སྤུ་དང་
རྔུལ་ལ་བབས་པའི་ཕྱིར་ཚ་བ་དེ་དེ་ཕྱིར་གདོན་སླ་བར་འགྱུར། ཡུལ་དུས་མ་
མཚུང་ས་པ་བད་རླུང་གི་ཡུལ་དུས་སུ་རིམས་ནད་བྱུང་ན་བ་སྤུའི་སྒོ་འགགས་ནས་
ཚ་བ་ཕྱིར་ཐོན་དུས་མི་འོང་བས་གསོ་དཀའ་བའོ།། ཆུ་འགགས་པ་ལ་གནོད་བྱ་
མཉམ་པ་དང་། ཁྲག་སྐྲན་རྙིང་པ་ཞེས་སོགས་ནི། ཆུ་དེ་འགགས་པའི་དུས་སུ་
དྲི་མ་ཡང་འགགས། གཉིས་ཀ་མཉམ་པར་འགགས་ན་གསོ་སླ་སྟེ། ཅིས་ན།
དྲི་མ་དེ་འགགས་པས་དྲི་མས་ལྷང་པའི་ཁ་བཙིར་བས་ཐུར་སེལ་འཁྱིམས་པ་ཡིན་
ཏེ། ནི་རུ་ཧ་བྱས་པས། དྲི་མ་ཐོན་པ་དང་ཆུ་ཡང་ཞོར་ལ་ཐོན་པར་འགྱུར་རོ།།
གཉིས་ཀ་ མ་འགགས་པར་ཆུ་གཅིག་པུ་འགགས་ན་ལྷང་ པ་ ཁ་ འཆུས་ པའམ།
སྐྱངས་པའམ། རྡེའུས་འགགས་པ་ཡིན་པས་གསོ་དཀའ་བའོ།། དེ་བཞིན་དུ་
ཁྲག་གི་སྐྲན་ནི་རྙིང་ན་གསོ་སྨྲ་བ་སྟེ། གསར་བའི་དུས་ན་ཁྲག་ལིང་ཆགས་ནས་
ཡོད་པ་དེ་ལ་རྩ་ཕྲན་མཁྲིས་[ ཁྲོས]ནས་མཆིན་པ་ལྟར་གཉན་པས། སྨན་རྩུབ་
མོས་དཔྱད་ཅིང་དབུག་ཏུ་མི་རུང་ལ། རྙིངས་ནས་དེ་རྣམས་རུལ་བས་སྨན་
དཔྱད་གང་ཡང་བྱར་བཏུབ་པ་སྟེ་གསོ་སླ་བའོ། དེ་ལྟར་གསོ་བ་ལ་གསུམ་དུ་
བཤད་པ་ལས། གལ་གང་ཆེ་ན། ནད་དེ་གསོ་སླ་བ་རང་གལ་ཆེ་སྟེ། ནད་གསོ་



༄༅།འབུམ་ཆུང་།
339
སླ་ན་ནད་པ་དང་ཡན་ལག་གཞན་མ་ཚང་ཡང་འཚོ་ལ། ནད་དེ་གསོ་དཀའ་ན་
ནད་པ་སོགས་ཡན་ལག་གཞན་ཚང་ཡང་གསོ་དཀའ་བའི་ཕྱིར་རོ།། ནད་པ་
གསོ་སླ་པ་ལ་མཚན་ཉིད་དགུ་ཡོད་ཀྱང་སྨན་ཀུན་བཟོད་པའི་ལུས་གལ་ཆེ་སྟེ།
སྨན་དཔྱད་གང་བྱས་ཀྱང་ཐེག་པ་ཅིག་དགོས་སོ།། དེ་མེད་ན་བཟོ་རྒྱུ་ཁྱིས་ཁྱེར་
བ་དང་འདྲ་སྟེ། ཡན་ལག་གཞན་ལྡན་ཡང་དགོས་པ་མེད་དོ། དེ་ལྟར་གསོ་སླ་
བའི་ཡན་ལག་ཀུན་ཚང་བ་ཅིག་ལ་གསོ་སླ་བ་ཞེས་བཤད་དོ།། གསོ་དཀའ་བ་ནི་
ཞེས་སོགས་ཚིག་གཉིས་ཀྱི་དོན་ནི། ཡན་ལག་བཅུ་གཉིས་ལ་དྲུག་ཚང་། དྲུག་
མ་ཚང་བ་ལྟ་བུ་དང༌། ནད་པའི་མཚན་ཉིད་དགུ་ལ། བཞི་མ་ཚང་ལྔ་ཚང་བ་
ལྟ་བུ། ནད་སྤྱིའི་མཚན་ཉིད་བཅུ་གཅིག ཁྱད་པར་གྱི་མཚན་ཉིད་གསུམ་སྟེ་
བཅུ་བཞི་ཡོད་ པ་ལ། བདུན་ཚང་བདུན་མ་ཚང་བ་ལྟ་བུ་རྣམས་ནི་ གསོ་བ་
དཀའ་སླ་འདྲེས་པ་སྟེ། དཀའ་བར་བཏགས་སོ།། དེ་ཅིའི་ཕྱིར་གསོ་བ་དཀའ་
ན། ཐབས་མང་ལ་ཡུན་རིང་བས་ན་གསོ་དཀའ་བའོ། ཐབས་མང་བ་ནི་སྨན་
དཔྱད་ཐམས་ཅད་རྫོགས་པར་བྱ་དགོས་ལ། དེ་བྱས་པས་མཇུག་ཏུ་མི་འཆི་བས་
གསོ་དཀའ་ཞེས་བྱའོ།། དེ་ལས་གོ་ལོག་གྱུར་ལ་གོམས་ཕན་ཉིད།། ཚེ་ཡི་ལྷག་པ་
ལུས་སྲིད་གསོ་བ་ཙམ་ཞེས་པ་སྟེ། གསོ་སླ་བ་དེ་ལས་གོ་ལོག་པ་ནི་ལྡོག་པ་སྟེ།
སྨན་པ་དེ་མཁས་པའི་སྟེགས་ལ་མ་འཛེགས་པ་དང༌། གཞུང་གི་དོན་མི་ཤེས་པ་
དང༌། ལག་ལེན་མཐོང་གོམས་མེད་པ་ལ་སོགས་པ་ཡན་ལག་བཅུ་གཉིས་པོ་གོ་
ལོག་པ་སྟེ། ནད་པ་སྐྱེས་པ་མ་ཡིན་པར་བུད་མེད་ལྟ་བུར་གོ་ལོག ནད་རྒྱུ་ཆུང་
བ་མ་ཡིན་ཏེ་རྒྱུ་ཆེ་བ། དེ་བཞིན་དུ་མཚན་ཉིད་དང་སྔར་ཚུལ་ཆུང་བ་མ་ཡིན་ཏེ་
གོ་ལོག་ནས་ཆེ་བ་དང་། རིམས་ལས་ཡུལ་དུས་མཚུངས་པ་སོགས་ལས་གོ་ལོག་པར་
གྱུར་པ་ སྟེ། ཁྱད་པར་དུ་ ཡང་ནད་ཀྱི་མཚན་ཉིད་ རྣམས་ གོ་ལོག་ཅིང་སྨན་
དཔྱད་གང་ཡང་མི་བཟོད་པའི་ལུས་ཞིག་ལ། ཟས་སྨན་དང་གོམས་པ་བསྟེན་
པས་ནད་ལ་ཕན་པར་ཚོར་ན་ཚེའི་ལྷག་མ་ལུས་པར་སྲིད་པས་འཚོ་བར་ཡང་
ཁོས་མི་བླང་། འཆི་བར་ཡང་ཐག་མི་གཅད་དེ། ལ་ཁའི་མི་རེང་མཐོང་བ་ལྟར་



340
gའབུམ་ནག་འབུམ་ཆུང་།
ཕར་འགྲོ་ཚུར་འོང་བྱེད་མ་ཡིན་པས་གསོ་བ་ཙམ་ཞེས་བྱའོ།། སྤང་བར་བྱ་ལ་
གསོ་ཐབས་ཡོད་མེད་གཉིས་ཞེས་པས་སྟོན་ཏེ། གསོ་ཐབས་མེད་ནས་སྤང་བ་
དང༌། ཡོད་ཀྱང་སྤང་བའོ།། དེའི་རྒྱས་བཤད་ནི། གསོ་ཐབས་མེད་ནས་སྤང་
བར་བྱ་བ་ནི་ཞེས་པ་ནས། སྲོག་གཱཅོད་ནད་དགུས་དེ་ལུས་བཟུང་བ་སྡང་ཞེས་
པའི་བར་ཚིག་གསུམ་གྱིས་སྟོན་ཏེ། གསོ་བ་སླ་བར་བཤད་པ་དེ་ལས་ཤིན་ཏུ་
ཕྱིན་ཅི་ལོག་ཏུ་གྱུར་པ་དེ། སྨན་པ་སྟེགས་ལ་མ་འཛེགས་པ་ཙམ་དུ་མ་ཟད་པར།
སློབ་གཉེར་གྱི་རིགས་མ་བྱས་ཤིང་ཡིག་ནག་ཙམ་ལ་བརྟེན་པ་དང༌། གཞུང་མི་
ཤེས་པ་ཙམ་རང་མ་ཡིན་གྱི། གཞུང་ལ་གོ་ཡུལ་ཕྲ་མོ་ཙམ་ཡང་མེད་པ་ལྟ་བུ་
དང་། ནད་པའི་ལུས་ལ་སྨན་ཀུན་མི་བཟོད་པ་ཙམ་མ་ཡིན་ཏེ་འཇུག་སྒོ་དྲུག་ལ་
ཁྱབ་པ་ལྟ་བུ་དང༌། གསར་པ་མ་ཡིན་པ་ཙམ་དུ་མ་ཟད་ཤིན་ཏུ་རྙིང་པ་དང༌།
དེ་ལྟ་བུ་ལ་སོགས་པ་རྣམས་ནི་སྤང་བར་བྱའོ། འཆི་ལྟས་ནི་ངེས་པའི་འཆི་ལྟས་
སྣང་ན་སྤང་བར་བྱའོ།། སྲོག་གཅོད་ནད་ དགུ་ནི། འཚོ་བ་ གསུམ་ ཟད་པ།
འདུ་བ་གཤེད་དུ་བབས་པ། སྦྱོར་བ་མཚུངས་པ། གནད་དུ་བབས་པ། རླུང་
གནད་སྲོག་ རྟེན་ ཆད་ པ། ཚ་ བ་ ལ་ འདས་ པ། གྲང་ པ་ གཏིང་ འཁར་ བ།
ཟུངས་ཀྱི་མི་ཐུབ་པ། རྣམ་པར་འཚེ་བས་བླ་འཁྱེར་བ་དགུ་པོས་ཟིན་ན་སྤང་
བར་བྱའོ།། རྒྱལ་པོ་དགེ་བའི་ བཤེས་དང་འགྲོ་ ལ་ སྣང་ཞེས་པ་ནས། གསོ་
ཐོབས་ཡོད་ཀྱང་སྤང་བར་བཤད་པ་ཡིན་ཞེས་པའི་བར་ཚིག་དྲུག་གིས་སྟོན་ཏེ།
ཡུལ་གྱི་ཆོས་སྐྱོང་བའི་རྒྱལ་པོ་ལ་སྡང་བ་དང་། དགེ་བའི་བཤེས་གཉེན་ཆེན་པོ་
ལ་སྡང་བ་དང༌། གཞན་ཡང་འགྲོ་བ་ཐམས་ཅད་ལ་སྡང་བའི་ཆོམ་ཕྲོགས་དང་།
གསད་བཅད་སོགས་བྱེད་པ་དང་། སྨན་པས་ན་བ་གསོས་པ་ལ་དྲིན་དུ་མི་གཟོ་
བར་བརྙས་པའམ། གཏང་རག་མི་སྟེར་བའི་སྟེང་དུ་སླར་སྨན་པ་ལ་ཀླན་ཀ་
འཚོལ་བའི་མི་རིགས་རྣམས་ནི་བསྟན་པ་བཤིག་བྱེད་བསྒྲལ་བའི་ཞིང་ཡིན་པས་
སྤང་བར་ བྱའོ།། འོ་ན་ གནོད་ པ་ བྱེད་ པའི་ སར་ བརྩོན་ པས་ དགྲ་ ལ་ ཕན་
གདགས་པར་བཤད་པ་དེ་དང་འགལ་ལམ་སྙམ་ན། བསྒྲལ་བའི་ཞིང་དུ་གྱུར་



༄༅།འབུམ་ཆུང་།
341
པའི་ནད་པ་དེ་ལྟ་བུ་མ་ཡིན་པའི་རང་དགར་དགྲར་བཟུང་ནས་གནོད་པ་བྱེད་
དུ་བྱུང་ཡང་། དེ་ལ་ཕན་གདགས་པས་དགྲ་བོ་གཉེན་དུ་བསྡུམས་པའི་དགོས་
པ་ཡོད་པས་དེ་གཉིས་འགལ་བ་མ་ཡིན་ནོ།། རང་བྲེལ་ནས་ནད་འཆོས་མི་ཁོམ་
པ་དང་། འབྱོར་པ་མེད་ནས་ནད་འཆོས་མི་ནུས་པ་དང་། སྨན་པས་བསྒོ་བའི་
ཁ་ཆོས་ཏན་དུ་མི་བཏུབ་པ་དང་། ཚེ་ཟད་དྲུག་ཅུ་འདས་པ་དང་། མྱ་ངན་ལ་
མནན་པ་རྣམས་ནི་གསོ་ཐབས་ཡོད་ཀྱང་འགལ་རྐྱེན་དེ་རྣམས་ཀྱིས་ནད་མི་སོས་
བའི་རྐྱེན་བྱེད་དེ། ཤི་ན་སྨན་པ་དེས་གསོད་བྱ་བའི་གྲགས་པ་ངན་པ་འབྱུང་ངོ་།།
དེ་བྱུང་ན་ཁྱི་ངན་པས་རི་དྭགས་རྒྱུང་ནས་འགྲོ་ཞེས་བྱ་སྟེ། ནད་པ་གཞན་མང་
པོ་ གསོ་ བའི་ ཁ་ འགག་ པས་ དེའི་ ཕྱིར་ ན་ སྤང་ བར་ བྱའོ་ ཞེས་ གསུངས་ སོ།།
མཆན་གོང་ལྟར་རོ།། ལེའུ་ཉེར་དྲུག་པའི་རྣམ་བཤད་དེ་གནས་དགུ་པའོ།། །། །
བདུན་པ། གསོ་བྱེད་ཐབས་ཀྱི་གནས་བསྟན་པ།
ལེའུ་ཉེར་བདུན་པ་དང་ཉེར་བརྒྱད་པ་མཆན་ལྟར་བཤད་ནས། ལེའུ་
ཉེར་དགུ་པའི་སྟོད་ཡང་མཆན་ལྟར་བཤད་ནས། མཇུག་སྡུད་ཀྱི་ལྷན་ཐབས་ལ།
མདོར་ན་བལྟ་[བརྟ]བྱའི་ཡུལ་ལ་ཉམས་མི་སྨད།། ཅེས་བྱ་བ་ལ་སོགས་པའི་
ཚིག་གསུམ་གྱིས་སྟོན་ཏེ། བལྟ་[བརྟ]བར་བྱ་དགོས་པའི་ནད་གཞི་དེ་རྣམས་
ལ་ནི་ཉམས་སྨད་པར་མི་བྱའོ།། གལ་ཏེ་སྦྱངས་དགོས་ན་ཡང་ལུས་སྟོབས་ལ་ནི་
གནོད་པའི་སྦྱོར་བ་འཇམ་པོས་བྱའོ།། དེ་བཞིན་དུ་ཉམས་སྨད་དགོས་པའི་ནད་
གཞི་དེ་རྣམས་ལ་ལྟ་[བརྟ]བར་བྱེད་པ་སྨད་པར་བྱའོ།། ཡང་རླུང་འཕེལ་ནད་
གང་ཐད་པ་བལྟ་[བརྟ]བས་བཅོས། རླུང་ཟད་བད་མཁྲིས་འཕེལ་བ་སྨྱུང་བས་
གསོ་ཞེས་པ་ནི། རླུང་འཕེལ་བ་བལྟ་[བརྟ]བས་བཅོས་ལ། བད་མཁྲིས་ཟད་
ན་བལྟ་ [བརྟ] བས་ གསོའོ།། རླུང་ཟད་ན་སྨྱུང་ བས་ གསོ་ལ། བད་ མཁྲིས་
འཕེལ་ན་སྨྱུང་བས་བཅོས་པར་བྱའོ།། དེ་ཅིའི་ཕྱིར་ན། དེའི་གཉེན་པོ་དེ་ཡིན་



342
༄༅།འབུམ་ནག་འབུམ་ཆུང་།
པའི་ཕྱིར་རོ།། རྟེན་དང་བརྟེན་པའི་འཕེལ་ཟད་བཅོས་ཐབས་གཅིག་ཅེས་པའི་
དོན་ནི། རྟེན་ཞེས་བྱ་བ་གནོད་བྱ་བཅུ་ཡིན་ལ། བརྟེན་པ་ནི་ཉེས་པ་གསུམ་
ཡིན་པས། རུས་པ་ལ་རླུང་བརྟེན་པའི་ཕྱིར་དེ་གཉིས་འཕེལ་ཟད་བཅོས་ཐབས་
གཅིག རྔུལ་ཁྲག་གཉིས་དང་མཁྲིས་པ་གཅིག ལྷག་མ་བདུན་དང་བད་ཀན་
གཅིག་སྟེ། དེ་ཡང་ཊིཀྐ་ནས། རླུང་ཟད་བསྐ་རྩུབ་ཡང་བས་གསོ།། མཁྲིས་
ཟད་ཚ་སྐྱུར་རྣོ་བས་གསོ།། བད་ཀན་ཟད་ན་མངར་ལྕི་སྣུམ་པས་གསོ༎ རླུང་
མཁྲིས་ཟད་ན་ཚ་དང་རྣོ་བས་གསོ། བད་རླུང་ཟད་ན་ཁ་དང་བསིལ་བས་གསོ།།
བད་མཁྲིས་ཟད་ན་ལན་ཚྭ་སྣུམ་པས་གསོ།། ཞེས་པ་དེ་རྣམས་ནི་བརྟེན་པ་ཉེས་པ་
གསུམ་ཟད་པ་གསོ་བའི་ཐབས་སོ།། རྟེན་གནོད་བྱ་བཅུ་ཟད་འཕེལ་བཅོས་པ་
ནི། ཁྲག་ཟད་མཁྲིས་ཟད་གསོ་དང་འདྲ།། ཁྲག་འཕེལ་ཁ་བསིལ་གཏར་གྱིས་
བཅོས།། ཚིལ་དང་དངས་མའི་འཕེལ་ཟད་ནི། བད་ཀན་འཕེལ་ཟད་ལྟ་བུར་
གསོ། རྐང་རུས་ཟད་འཕེལ་རླུང་ལྟར་གསོ༎ ཤ་ནི་ཟད་འཕེལ་བལྟ་ [ བརྟ ]
དང་སྨད།། ཁུ་བ་ཟད་པ་རོ་རྩས་[ཙས]གསོ།། འཕེལ་ན་ཉམས་སྨད་ཆགས་པ་
སྤྱད།། བཤང་བ་འཕེལ་ན་སྦྱང་བས་བཅོས།། ཟད་ན་རྩམ་པས་ནས་ཀྱིས་ བལྟ་
[བརྟ]བར་བྱ། གཅིན་འཕེལ་གྱུར་ན་གཅིན་འགགས་གསོ།། གཅིན་ཟད་
གྱུར་ལ་གཅིན་སྙིས་གསོ། རྡུལ་ཟད་རྩོལ་བ་བསྐུ་བྱུག་བྱ། རྡུལ་འཕེལ་ཆང་
གིས་གསོ་བར་བྱ།། མདངས་ཟད་བཅུད་ལེན་ཆོ་གས་གསོ། མདངས་འཕེལ་
ཚེ་འཕེལ་སྨྱུང་བ་སྤང་།། ཞེས་གསུངས་སོ།། མཆན་གོང་ལྟར་རོ། གསོ་ཐབས་
གཉིས་བསྟན་པའི་ལེའུ་སྟེ་རྩེ་དགུ་པའོ།། །།
བརྒྱད་པ། བྱ་བྱེད་སྨན་པའི་གནས་བསྟན་པ།
ལེའུ་སུམ་ཅུ་པ་མཆན་ལྟར་རོ།། གནས་བཅུ་པའོ།། ད་འདི་ན་མར་ལ་
གནས་བཅུ་གཅིག་པ་བྱ་བྱེད་སྨན་པའི་གནས་འཆད་པར་བྱེད་དོ།། འདི་ལ་



འབུམ་ཆུང༌།
343
ཡང་། དབབ། གཞུང་། མཚན་གྱིས་སྟོན་པར་བྱེད་པ་ལས། དེ་ཡང་ལེའུ་སོ་
གཅིག་པ་འདིས་སྟོན་ཏེ། ལེའུའི་གཞུང་། སྤྲུལ་པ་བསྡུས་ཚུལ། ལེའུའི་མཚན་
ནོ།། གཞུང་ལ་གཉིས་ལས། བསླབ་པར་ཞུས་པ་དང་། དེའི་ལན་བསྟན་པའོ།།
དེ་ཡང་དང་པོ་བསླབ་པར་ཞུས་པ་ནི། དེ་ནས་དྲང་སྲོང་ཡིད་ལས་སྐྱེས་ཀྱིས་
འདི་སྐད་ཅེས་ཞུས་སོ།། ཀྱེ་སྟོན་པ་དྲང་སྲོང་རིག་པའི་ཡེ་ཤེས་ལགས། བྱ་བྱེད་
སྨན་པའི་གནས་ལ་ཇི་ལྟར་བསླབ་པར་བགྱི། འཚོ་མཛད་སྨན་པའི་རྒྱལ་པོས་
བཤད་དུ་གསོལ་ཞེས་པས་སྟོན་ཏེ། ལན་ལ་ཡང་མདོར་རྒྱས་གཉིས་ཏེ། མདོར་
བསྟན་ནི། སྟོན་པས་གསུངས་པ། ཀྱེ་དྲང་སྲོང་ཆེན་པོ་ཡིད་ལས་སྐྱེས་ཞེས་
བོས་ནས། དེ་ལྟར་གསོ་བར་བྱེད་པའི་གསོ་བ་པོ། བྱ་བ་བྱེད་པ་སྨན་པའི་
གནས་བསྟན་པ།། རྒྱུ་དང་ངོ་བོ་ངེས་ཚིག་དབྱེ་བ་དང་། ལས་དང་འབྲས་བུ་
རྣམ་པ་དྲུག་གིས་བསྟན་ཞེས་པས་སྟོན་ཏེ། དང་པོ་སྨན་པའི་རྒྱུ་དང་། ངོ་བོ་
དང་། ངེས་ཚིག་དང་། དབྱེ་བ་དང་། ལས་དང་། འབྲས་བུ་སྟེ་རྣམ་དྲུག་གོ།
དེ་ཡང་རྒྱས་པར་བཤད་ན། དང་པོ་སྨན་པའི་རྒྱུ་བསྟན་པ་ལ་ཡང་མདོར་རྒྱས་
མཇུག་གསུམ་སྟེ། མདོར་བསྟན་ནི། རྒྱུ་ནི་བློ་ལྡན་བསམ་པ་དཀར་བ་དང་།
དམ་ཚིག་ལྡན་ཞིང་རྣམ་པ་གཟོ་བ་དང་། བྱ་བ་ལ་བརྩོན་མི་ཆོས་མཁས་པ་དྲུག་
ཅེས་པས། བློ་དང་ལྡན་པ། བསམ་པ་དཀར་པ། དམ་ཚིག་དང་ལྡན་པ།
རྣམ་པ་གཟོ་པ། བྱ་བ་ལ་བརྩོན་པ། མིའི་ཆོས་ལུགས་མཁས་པ་དང་དྲུག་གོ།
རྒྱས་པར་བཤད་ན། དང་པོ་བློ་དང་ལྡན་པ་ནི། དེ་ལས་དང་པོ་བློ་དང་ལྡན་པ་
ནི། བློ་ཆེ་བློ་བརྟན་བློ་གཟེག་གསུམ་ལྡན་པས།། གསོ་དཔྱད་མདོར་རྒྱུས་མ་
ལུས་ཁོག་ [ ཁོང]འོག་ཚུད། ལག་ལེན་ཀུན་ལ་ཐོགས་རྡུགས་ ཉམ་ང་མེད།།
རིག་པས་དཔྱོད་ཤེས་མངོན་ཤེས་ཕྲ་མོ་འཆར།། དེ་ཉིད་རྒྱུ་ཡི་ནང་ནས་མཆོག་
ཅེས་བྱ་ཞེས་པས་སྟོན་ཏེ། བློ་དང་ལྡན་པ་ལ་ཡང་བློ་ཆེ་བ་དང་གཅིག བློ་
བརྟན་པ་དང་གཉིས། བློ་གཟེག་པ་དང་གསུམ་དུ་ལྡན་པའོ། དེ་ཡང་བློ་རྒྱ་ཆེ་
བས་གསོ་དཔྱད་ཀྱི་ཕྱོགས་མདོར་བསྡུས་པ་དང་རྒྱས་པར་བཤད་པ་ལ་སོགས་པ་



344
༄༅།འབུམ་ནག་འབུམ་ཆུང་།
ཐམས་ཅད་ཤེས་ཤིང་ཁོང་དུ་ཆུད་པར་འགྱུར། བློ་བརྟན་པས་ལག་ཏུ་ལེན་པའི་
གསོ་དཔྱད་གང་ལ་ཡང་ཐོགས་རྡུགས་ཉམ་ང་མེད་པར་འགྱུར། བློ་གཟེག་པས་
གཞུང་དང་མན་ངག་ནས་བཤད་པའི་དོན་རྣམས་ཤེས་རབ་ཀྱིས་དཔྱད་པས།
སྨན་སྦྱོར་ལ་སོགས་ཀྱི་སྤང་བླང་མངོན་ཤེས་ལྟ་བུའི་ཕྲ་མོ་འཆར་བར་འགྱུར་ཏེ།
དེ་ལྟར་བློ་གསུམ་པོ་དེ་དང་ལྡན་ན་རྒྱུ་དྲུག་གི་ནང་ནས་མཆོག་ཡིན་ནོ།། བསམ་
པ་དཀར་བ་ནི་བྱང་ཆུབ་ཀྱི་སེམས་དང་ལྡན་པར་བྱ་སྟེ། སྦྱོར་བ་དངོས་གཞི་
མཇུག་ལས་དང་པོ་ནི། སྡུག་བསྔལ་མཐོང་བས་ ཕན་འདོགས་དད་པ་དང་།
བཟང་ངན་བྱམས་སྡང་ཞི་གནས་སྙོམས་པ་ཡི།། སྙིང་རྗེ་བྱམས་པ་དགའ་དང་
བཏང་སྙོམས་བཞིས།། སྨོན་པ་བྱང་ཆུབ་མཆོག་ཏུ་སེམས་བསྐྱེད་དེ། དངོས་
གཞི་འཇུག་པ་ཚད་མེད་ཉམས་སུ་བླང་། མཇུག་ནི་བསྔགས་པར་བལྟ་ཞིང་
ཁོན་འཛིན་མེད།། དེ་ལྡན་གསོ་སླ་འཚོ་མང་གྲོགས་སུ་འགྱུར་ཞེས་པས་སྟོན་ཏེ།
འདི་ལ་ཡང་ མདོར་ རྒྱུས་གཉིས་སོ།། མདོར་བསྟན་ནི། བསམ་ པ་ དཀར་བོ་
ཞེས་པ་ལ། བྱང་ཆུབ་སེམས་ཀྱི་ཀུན་སློང་དང་བཅས་པས་སྦྱོར་བ་དངོས་གཞི་
མཇུག་གསུམ་ཚང་བ་ཅིག་ལ་བྱའོ།། དེ་ཡང་རྒྱས་པར་བཤད་ན། སྦྱོར་བ་སྨོན་
པོ་ཚད་མེད་པ་བཞིས་བྱང་ཆུབ་མཆོག་ཏུ་སེམས་བསྐྱེད་པ་དང་། དངོས་གཞི་
འཇུག་པ་ཚད་མེད་བཞིས་ཉམས་སུ་བླང་བ་དང་། མཇུག་དགེ་བར་བསྔོ་བ་
ཕན་ཡོན་དང་བཅས་པའོ།། དང་པོ་སྨོན་པ་ཚད་མེད་བཞིས་བྱང་ཆུབ་མཆོག་
ཏུ་སེམས་བསྐྱེད་པ་ནི། ནད་པའི་སྡུག་བསྔལ་མཐོང་བའི་སྙིང་རྗེ། དེ་ལ་ཕན་
འདོགས་པའི་བྱམས་པ། དེ་ལ་ཕན་ཐོགས་ན་དགའ་བ་ལ་བསམ་པའི་དགའ་བ།
ནད་པ་དེ་ཡུལ་བཟང་ངན་བྱམས་སྡང་ལྟོགས་ཕྱུག་མེད་པར་གསོ་བར་བྱ་སྙམ་
པའི་བཏང་སྙོམས། དེ་ལྟར་ཚད་མེད་བཞི་པོ་ དེ་ སྦྱོར་བའི་ དུས་ སུ་ནད་པ་
ཐམས་ཅད་ལ་དེ་ལྟར་བྱའོ་སྙམ་དུ་བྱང་ཆུབ་མཆོག་ཏུ་སེམས་བསྐྱེད་པར་བྱའོ།
དངོས་གཞི་ལ། ནད་ པ་བྱུང་ བའི་ དུས་ སུ་ དེ་ལྟར་ལག་ལེན་ལ་ཞུགས་པས་
ཉམས་སུ་ལེན་པའོ།། མཇུག་ནད་པ་བསོས་པའི་དུས་སུ་བསྔགས་པར་བལྟ་བ་



༄༅།འབུམ་ཆུང་།
345
ནི། དེ་ལ་དགའ་བར་བལྟ་ཞིང་། ཅི་ཡང་མི་སྟེར་ཡང་ཁོན་འཛིན་མི་བྱེད་པར་
དགེ་བར་བསྔོ་བའོ།། དེ་ལྟར་བསམ་པ་གསུམ་པོ་དེ་དཀར་ནི་ནད་པ་དེ་གསོ་སླ་
ཞིང་འཚོ་བ་མང་པོ་འབྱུང་བའི་ཕན་ཡོན་ཡོད་པའོ།། དམ་ཚིག་དང་ལྡན་པ་ལ་
ཡང་མདོར་རྒྱུས་གཉིས་ཏེ། མདོར་བསྟན་ནི། དམ་ཚིག་ལྡན་པས་བློ་གཞག་
རྣམ་པ་དྲུག། གཟུང་བྱ་གཉིས་དང་ཤེས་བྱ་གསུམ་དུ་བཤད་ཅེས་པ་ནས། བློ་
གཞག་པ་ཡི་དམ་ཚིག་དྲུག་བསྲུང་བྱ་ཞེས་པའི་བར་གྱིས་སྟོན་ཏེ། སློབ་དཔོན་
ལ་སངས་རྒྱས་ཀྱི་བློ་གཞག དེའི་ གསུང་ལ་དྲང་སྲོང་གི་གསུང་དུ་བློ་གཞག
གསོ་དཔྱད་ལ་ཆོས་ཀྱི་བཀའ་བརྒྱུད་དུ་བློ་གཞག མཆེད་གྲོགས་ལ་སྤུན་གྱི་བློ་
གཞག ནད་པ་ལ་བུ་ཚའི་བློ་གཞག རྣག་ཁྲག་ལ་ཁྱི་ཕག་གི་བློ་གཞག་པ་དང་
དྲུག་གོ། གཟུང་བར་བྱ་བའི་དམ་ཚིག་གཉིས་ནི། གཉིས་པ་སྨན་གྱི་རིགས་
འཛིན་ཆ་བྱད་རྣམས། བཀའ་སྲུངས་ཕྱག་ཆ་ལྟ་བུར་བཟུང་ཞིང་གསོ།། ཞེས་
པས་སྨན་གྱི་བརྒྱུད་པའི་རིགས་འཛིན་རྣམས་ལ་བཀའ་སྲུངས་ལྟར་གཟུང་སྟེ།
གསོལ་མཆོད་བྱ་ཞིང་རེ་ལྟོས་བྱ། ཆོ་བྱད་རྣམས་ལ་ཡི་དམ་གྱི་ཕྱག་མཚན་ལྟ་
བུར་བཟུང་སྟེ་མི་འབྲལ་བར་བཅང་ངོ༌།། ཤེས་པར་བྱ་བའི་དུམ་ཚིག་ལ་མདོར་
རྒྱུས་གཉིས་ཏེ། མདོར་བསྟན་ནི། གསུམ་པ་སྨན་རྣམས་ནོར་བུ་མཆོད་རྫས་
དང་།། བདུད་རྩིར་ཤེས་པར་བྱ་བ་གསུམ་ཡིན་ཏེ། དགོས་འདོད་འབྱུང་བའི་
ནོར་བུར་ཤེས་པར་བྱ།། ནད་རྣམས་སེལ་བས་བདུད་རྩིར་ཤེས་པར་བྱ།། ཕུད་
ཀྱིས་རིགས་འཛིན་མཆོད་པའི་རྫས་སུ་ཤེས་ཞེས་པ་སྟེ། གསུམ་པ་ཤེས་པར་བྱ་
བའི་དམ་ཚིག་གསུམ་ནི། སྨན་དེ་ནོར་བུར་ཤེས་པར་བྱ། བདུད་རྩིར་ཤེས་
པར་བྱ། མཆོད་རྫས་སུ་ཤེས་པར་བྱ། དེ་ཡང་ རྒྱས་པར་བཤད་ན་དགུ་སྟེ།
རིན་པོ་ཆེ་བཙལ་ཞིང་བཅང་བ་དང༌། འཕྲོད་པར་སྦྱར་བ་དང༌། ཏིང་འཛིན་
བསྐྱེད་པ་དང་། ཤིས་པ་བརྗོད་པ་དང༌། སྙིང་པོ་བཟླས་པ་དང་། རིགས་
འཛིན་མཆོད་པ་དང་། དངོས་གྲུབ་བླང་བ་དང༌། ནད་པའི་བསླབ་བྱ་དང་།
དམ་ཚིག་བསྲུངས་ པའི་ འབྲས་ བུའོ།། རིན་ པོ་ ཆེ་ བཙལ་ ཞིང་ བཅང་ བ་ ནི།



346
ཎའབུམ་ནག་འབུམ་ཆུང་།
དང་པོ་རིན་པོ་ཆེ་དེ་བཙལ་ལ་བཅང་ཞེས་པས། གསོ་བ་རིག་པའི་སྨན་དཔྱད་
འདི་ལས་བདག་གཞན་གཉིས་ཀའི་དགོས་འདོད་འབྱུང་བ་དང་། ཚ་བའི་ནད་
ལ་བསིལ་དུ་འགྱུར། གྲང་བའི་ནད་ལ་དྲོད་དུ་འགྱུར། རླུང་གི་ནད་ལ་བཅུད་
དུ་འགྱུར་བའི་ཕྱིར་རིན་པོ་ཆེ་ཡིན་པས། དང་པོ་ རང་གིས་མི་ཤེས་པ་དེ་ལ་
བཙལ་ཞིང་ བསླབས་ ལ་ མ་ བརྗེད་པར་ བཅང་ངོ་།། འཕྲོད་པར་སྦྱར་བ་ནི།
གཉིས་པ་ལེགས་པར་སྦྱར་ཞིང་བྱིན་གྱིས་བརླབ་ཅེས་པ་སྟེ། སྨན་བདུད་རྩིར་
ཤེས་པར་བྱས་པ་དེ་དང་པོར་རོ་དང་། ནུས་པ་དང་། ཞུ་རྗེས་གསུམ་བསྡེབས་
ནས་ལེགས་པར་སྦྱར་བ་དེ་ནུས་པ་བསྐྱེད་པའམ། བདུད་རྩིར་གྱུར་པའི་ཕྱིར་
བྱིན་གྱིས་བསླབ་པའོ།། ཏིང་ངེ་འཛིན་བསྐྱེད་པ་ནི། རང་ཉིད་བཻཌཱུརྱ་འོད་ཀྱི་
རྒྱལ་པོར་བསམ། སྨན་སྣོད་བདུད་རྩི་ལྷུང་བཟེད་ཉིད་དུ་བསམ། ཞེས་པས་
སྦྱར་བ་དེ་བྱིན་ཀྱིས་རློབ་པ་ལ། རང་བཅོམ་ལྡན་འདས་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྨན་གྱི་བླ་བཻཌཱུརྱ་འོད་ཀྱི་
རྒྱལ་པོར་བསྒོམ་སྟེ། དེ་ཡང་སྤྲུལ་སྐུའི་ཆ་ལུགས་ཀྱིས་གདན་སྐྱོན་མེད་པདྨའི་
གདན་ལ་ཞབས་རྡོ་རྗེའི་སྐྱིལ་མོ་ཀྲུང་གིས་བཞུགས་པ། ཕྱག་གཡས་ཨ་རུ་ར་
རྣམ་པར་རྒྱལ་བ་བསྣམས་པ། གཡོན་པ་སྨན་གྱི་པར་བུ་བདུད་རྩིའི་ལྷུང་བཟེད་
བསྣམས་ལ། མཚན་དཔེའི་འོད་ཀྱི་ཕུང་བོ་སྣང་ལ་རང་བཞིན་མ་གྲུབ་པའི་སྐུར་
གསལ་གདབ་པོ།། ཤིས་པ་བརྗོད་པ་ནི། སྨན་བླ་དྲང་སྲོང་རྣམས་ཀྱིས་ཤིས་པ་
བརྗོད་ཅེས་པས། ཇི་ལྟར་བརྗོད་ན། འཚོ་མཛད་སྨན་པའི་རྒྱལ་པོ་བཅོམ་ལྡན་
འདས། དུག་གསུམ་ནད་སེལ་སངས་རྒྱས་སྨན་གྱི་བླ། སྐུ་མདོག་མཐིང་ག་
བཻཌཱུརྱ་ཡི་འོད།། སྤྲུལ་པའི་སྐུ་ལ་མཚན་དང་དཔེ་བྱད་ལྡན།། རླུང་མཁྲིས་བད་
ཀན་ནད་ཀྱིས་གདུངས་པ་རྣམས།། སེལ་བའི་གཉེན་པོ་ཕྱག་གཡས་ཨ་རུ་ར།།
ཕྱག་གཡས་བདུད་རྩིའི་ལྷུང་བཟེད་པར་བུ་བསྣམས། བཻཌཱུརྱ་ཡི་འོད་ལ་ཕྱག་
འཚལ་ལོ།། རིག་པའི་གནས་མཆོག་བཅོ་བརྒྱད་ཐུགས་སུ་ཆུད། ཚེ་ལ་དབང་
བས་བཅུད་ལེན་དངོས་གྲུབ་བརྙེས།། མངོན་ཤེས་སྙིང་རྗེས་འགྲོ་མཆོག་འདུ་བ་



༄༅།འབུམ་ཆུང་།
347
སྙོམས། དྲང་སྲོང་རིགས་འཛིན་རྣམས་ལ་ཕྱག་འཚལ་ལོ།། ལྷ་རྣམས་ཀྱིས་ནི་
བདུད་རྩི་ལྟ་བུ་དང་། དྲང་སྲོང་རྣམས་ཀྱིས་བཅུད་ལེན་ལྟ་བུར་ནི། ཁྱོད་ལ་
སྨན་འདི་ཉེ་བར་གནས་གྱུར་ཅིག། རླུང་མཁྲིས་བད་ཀན་བཞི་བརྒྱ་རྩ་བཞིའི་
ནད།། ཚེ་ལ་བར་དུ་གཅོད་པ་ཞི་བ་དང་། བགེགས་རིགས་སྟོང་ཕྲག་བརྒྱད་ཅུ་
ཞི་གྱུར་ཏེ། ཡེ་འདྲོག་སུམ་བརྒྱ་དྲུག་ཅུ་ལ་སོགས་པ།། བསམ་ལ་བར་དུ་གཅོད་
པ་ཞི་བར་མཛོད།། ཅེས་ཤིས་པ་བརྗོད་པར་བྱའོ།། སྙིང་པོ་བཟླས་པ་ནི། ཨོཾ་
ན་མོ་བྷ་ག་ཝ་ཏེ་བྷི་ཥ་ཛེ། བིཌཱུརྨ་པྲ་བྷ་རཱ་ཛཱ་ཡ། ཏ་ཐཱ་ག་ཏཱ་ཡ། ཨ་དྷ་ཏེ། སོ་
མྱ་ཀཾ་བུདྡྷཱ་ཡ། ཏདྱ་ཐཱ། ཨོཾ་བྷི་ཥ་ཛེ། གྷོ་ཥ་ཎྱེ། མ་ཧཱ་བྷི་ཥ་ཛེ། བྷོ་ཥ་ཛུ་རཱ་ཛཱ་
ཡ། ས་མུངྒ་ཏེ་སྭཱཧཱ་ཞེས་སོ།། རིགས་འཛིན་མཆོད་པ་ནི། བདུན་བཟླས་
བདུད་རྩིར་བསམས་ལ་རིགས་འཛིན་མཆོད།། ཅེས་པས་སངས་རྒྱས་སྨན་བླའི་
སྙིང་པོ་ ལན་བདུན་བཟླས་ཏེ་བཏབ་པས། སྨན་དེ་བདུད་རྩི་ དྲི་མ་མེད་ པ་
དཀར་པོ་རོ་བརྒྱ་ལྡན་པ་ནད་དང་གདོན་ཐམས་ཅད་སེལ་བ་ཅིག་ཏུ་ཝལ་གྱིས་
བསམས་ལ། ཕུད་ལན་གསུམ་ཁྱེམ་བུས་གཏོར་བར་བྱ་སྟེ། བུདྡྷ་སྨན་གྱི་བླ་
དང་དྲང་སྲོང་བརྒྱུད་ པའི་ རིགས་འཛིན་ལ་ མཆོད་ པ་ ཕུལ་ བས་ མཉེས་ པར་
བསམ་མོ། དངོས་གྲུབ་བླང་བ་ནི། དངོས་གྲུབ་ བླངས་ པས་ རང་ གི་ ནད་
གདོན་བསལ་ཞེས་པས། རང་གི་ལྕེ་ཐོག་ཏུ་ཐིགས་པ་གཅིག་བཞག་ལ། བདུད་
རྩི་དྲི་མ་མེད་པས་ལུས་གང་སྟེ། ནད་གདོན་བསལ་ཚེའི་དངོས་གྲུབ་ཐོབ་པར་
བསམ་མོ།། ནད་པའི་བསླབ་བྱ་ནི། ནད་པས་བསྟེན་པས་འཆི་བ་སོས་པར་
བསམ་ཞེས་པས། དེ་ལྟར་བྱས་པའི་སྨན་དེ་ནད་པ་ལ་བླུད་པས། ནད་གདོན་
ཐམས་ཅད་བསལ་ནས་འཆི་བ་དེ་འཚོ་བར་བསམ་དུ་གཞུག་གོ། དམ་ཚིག་གི་
འབྲས་བུ་ནི། དམ་ལྡན་བྱིན་ཕོབ་བཀྲ་ཤིས་བསོད་ནམས་འབྱུང་ཞེས་པས། དེ་
ལྟར་དམ་ཚིག་དེ་རྣམས་ཐུབ་ན་ཕན་ཡོན་ནམ་འབྲས་བུར་སྨན་བླ་དང་དྲང་སྲོང་
གི་བྱིན་རླབས་ ཐོག་སྟེ། ནད་པ་བསོས་ཚད་འཚོ་བས་ཞལ་དྲོ་ཞིང་བཀྲ་ཤིས་
དང་བསོད་ནམས་ཕུན་སུམ་ཚོགས་པས་སྙན་གྲགས་ཐོབ་པ་འབྱུང་ངོ་།། རྣམ་



348
༄༅།འབུམ་ནག་འབུམ་ཆུང་།
པ་བཟོ་བ་ལ་མདོར་རྒྱས་གཉིས་ཡོད་དེ། མདོར་བསྟན་ནི། རྣམ་པ་བཟོ་བ་
ལུས་ངག་ཡིད་དང་གསུམ་ཞེས་པས། ལུས་བཟོ་བ་ངག་བཟོ་བ་ཡིད་བཟོ་གསུམ་
ལ་རྣམ་པ་བཟོ་བ་ཞེས་བྱའོ།། དེ་ཡང་རྒྱས་པར་བཤད་ན། ལག་པ་བཟོ་བས་
སྨན་དཔྱད་བཟོ་ལ་མཁས།། ངག་ཚིག་སྙན་པས་ནད་པ་སྤྲོ་བསྐྱེད་ནུས།། རིག་
པ་བཀྲ་བས་ཡིད་ལ་མ་རྨོངས་གསལ། དེ་ཤེས་བཟོ་རྣམས་ཀུན་གྱི་དཔོན་དུ་
འགྱུར་ཞེས་པས་སྟོན་ཏེ། ལུས་བཟོ་བ་ནི་ལག་པ་སྟེ། རྨ་དཔྱད་ཀྱི་བཟོ་འདྲ་བ་
དང་། བྲུད་པ་དང་དེབ་ཆིངས་སྒྱོགས་ཁྲ་བྱི་ཟེ་དང༌། ནན་ལ་སོགས་ལ་མཁས་
པ་དང་། གཏར་སྲེག་དང་། ཐུར་མ་ལ་སོགས་གང་ལ་ཡང་བཟོ་བའོ།[ ངག་
བཟོ་བཞི་ནད་པའི་སེམས་གསོ་བ་དང༌། ངང་བསྲིང་བ་དང༌། སྐྱོ་བ་བསངས་
པའི་ཚིག་སྙན་པོ་དལ་བུས་སྨྲ་ཤེས་པས་ནད་པ་སྤྲོ་བ་བསྐྱེད་ནུས་པའོ།། ཡིད་
བཟོ་བའི་རིག་པ་བཀྲ་བས་ལུས་ངག་ཡིད་ཀྱི་བཟོ་རྣམས་ཡིད་ལ་མ་རྨོངས་པར་
ལམ་ལམ་ཝལ་ཝལ་གསལ་ཞིང་འཆར་བའོ། དེ་ལྟར་རྣམ་པ་བཟོ་བ་དེ་རྣམས་
ཤེས་ན་བཟོ་ཐམས་ཅད་ཀྱི་དཔོན་དུ་འགྱུར་ཏེ། དེ་རྣམས་མི་ཆོས་ཀྱི་བཟོ་ཡིན་
པས། ཡོན་ཏན་ཅན་གཞན་ཐམས་ཅད་ཀྱང་དེ་ལ་རག་ལུས་པའི་ཕྱིར་ཐམས་
ཅད་ཀྱི་དཔོན་དུ་འགྱུར་རོ།། བྱ་བ་ལ་བརྩོན་པ་ལ་ཡང་མདོར་རྒྱུས་གཉིས་ཏེ།
མདོར་བསྟན་པ་ནི། བྱ་བ་ལ་བརྩོན་བདག་གཞན་གཉིས་ཡིན་ཏེ། བདག་ཉིད་
བྱ་བ་བརྩོན་པས་རྒྱུ་ལ་བསླབ། རྐྱེན་བརྟེན་གྲོགས་ལ་བརྩོན་བྱ་གོམས་མཐར་
དབྱུང་ཞེས་པས། བྱ་བ་ལ་བརྩོན་པའི་གཉིས་ཏེ། བདག་གི་བྱ་བ་ལ་བརྩོན་པ་
དང་། གཞན་གྱི་བྱ་བ་ལ་བརྩོན་པའོ། དེ་ལ་བདག་གི་བྱ་བ་ལ་བརྩོན་པ་ལ་
བཞི་སྟེ། རྒྱུ་ལ་བསླབ་པ། རྐྱེན་ལ་བསླབ་པ། གྲོགས་ལ་བསླབ་པ། གོམས་
མཐར་དབྱུང་བའོ།། དེ་ཡང་རྒྱས་པར་བཤད་པ་ལ་རྒྱུ་ལ་བསླབ་པ་ནི། རྒྱུ་ནི་
འདྲི་ཀློག་མཐའ་རུ་ཕྱིན་པར་བསླབ།། ཆོད་དང་མི་ཆོད་དེ་ལ་བརྟེན་པར་སྣང་
ཞེས་བས། རང་ཉིད་གསོ་དཔྱད་ཤེས་པའི་རྒྱུ་འདྲི་ཀློག་ཡིན་པས། འདྲི་ཀློག་
མཐར་ཕྱིན་པར་བསླབ་པ་གལ་ཆེ་སྟེ། དང་པོ་ཀློག་མཐར་མ་ཕྱིན་ན་མན་ངག་



༄༅།འབུམ་ཆུང་།
349
ཟབ་མོ་བལྟས་ཀྱང་བོང་བུའི་མགོ་ལ་དབྱུག་པ་ཕོག་པ་བཞིན་དུ་འཐོམས་ནས།
དཔེ་མི་ཁྲོལ། ཚིག་མི་ཟིན། དོན་མི་གོ བློ་ལ་མི་ལངས་སོ།། འདྲི་བ་མཐར་
མ་ཕྱིན་ན་དཔེ་ཡོད་ཙ་ན་འདྲི་མཁན་མེད། འདྲི་མཁན་ཡོད་ཙ་ན་དཔེ་མེད།
གལ་ཏེ་ཡིག་མཁན་གྱི་དཔེ་བྲིས་ཡོད་ཀྱང་མི་ཀློགས་ པས་ བལྟ་ སྙིང་མི་འདོད།
དེ་ལྟར་གྱུར་ཙ་ན་གདམས་པའི་རྩེད་མི་ཆོད་དེ་མཁས་པར་མི་ཡོངས་བ་ཡིན་ནོ།།
འདྲི་ཀློག་མཐར་ཕྱིན་ན་སྐྱོན་དེ་རྣམས་ལས་གྲོལ་ཏེ། གདམས་པའི་རྩད་ཆོད་
ནས་མཁས་པར་ཡོངས་པར་འགྱུར་རོ།། རྐྱེན་ལ་བརྟེན་པ་ལ་ཡང་མདོར་རྒྱས་
གཉིས། མདོར་བསྟན་པ་ནི། དེ་རྐྱེན་སློབ་དཔོན་བསྟེན་ཏེ་མཚན་ཉིད་དང་།།
བསྟེན་པའི་ཐབས་དང་བསྟེན་པའི་དགོས་པ་གསུམ་ཞེས་པས། རང་གི་རྒྱུ་འདྲི་
ཀློག་འབྱོངས་ནས། གསོ་དཔྱད་སློབ་པའི་རྐྱེན་སློབ་དཔོན་ཡིན་ཏེ། དེ་ལ་ཡང་
གསུམ། སློབ་དཔོན་གྱི་མཚན་ཉིད་བསྟེན་པ་དང་། མཚན་ཉིད་དང་ལྡན་པ་
དེ་བསྟེན་པའི་ ཐབས་དང་། བསྟེན་པའི་དགོས་པའོ།། རྒྱས་པར་བཤད་ན།
དེ་ཡང་དང་པོ་སློབ་དཔོན་གྱི་མཚན་ཉིད་ནི། མཚན་ཉིད་རྒྱ་ཆེ་མཁས་དང་
མན་ངག་ལྡན། ངང་རིང་ཟོལ་ཆུང་བརྩེ་ལ་བཀུར་འོས་བསྟེན།། ཞེས་པས་
སློབ་དཔོན་དེ་ ཤེས་ རྒྱ་ ཆེ་ བས་ གསོ་ དཔྱད་ཀྱི་ ཕྱོགས་ ཐམས་ ཅད་ ཤེས་ ཤིང་།
མན་ངག་སྣ་རེ་ལ་སློབ་དཔོན་རེ་བསྟེན་ཅིང་བཙལ་མི་དགོས་བར་ཐམས་ཅད་ཁོང་
དུ་ཆུད་པ་དང་། མཁས་པ་ནི་ཚིག་ལ་མཁས་པས་བཤད་པ་ཚ་བ། དོན་ལ་
མཁས་པས་ལག་ལེན་བྱེད་པ། ཚིག་དོན་གཉིས་ཀ་ལ་མཁས་པས་མན་ངག་
གསར་དུ་རྩོམ་པ་ལ་མཁས་པ་དང༌། མན་ངག་དང་ལྡན་པ་དེ་གཞུང་རྐྱང་ལ་
བརྟེན་པ་མ་ཡིན་པར་ཚེགས་ཆུང་ལ་དོན་ཆེ་བ་བྱ་སླ་དཔག་དཀའ་གནད་དུ་
ཕོག་པའི་མན་ངག་ཡོད་ཅིང་། སློབ་པའི་ངང་རིང་བ་དང་གདམས་པ་ལ་གཡོ་
ཟོལ་མི་བྱེད་པར་གཏིང་ཐོན་སྟེར་བ་དང་བཀུར་བར་འོས་བ་སྟེ། སྙན་གྲགས་
ཐོབ་པས་མཁས་མི་མཁས་ཀྱི་རྩོད་པ་དང་བྲལ་བ་སྟེ། སློབ་མ་ཁ་མི་ཟིན་གྱི་
དོགས་མེད་པ་མཚན་ཉིད་བདུན་དང་ལྡན་པའི་སློབ་དཔོན་བཙལ་ཞིང་བསྟེན་



350
༄༅།འབུམ་ནག་འབུམ་ཆུང་།
པར་བྱའོ།། བསྟེན་པའི་ཐབས་ནི། བསྟེན་ཐབས་དོགས་པ་མེད་པར་བློ་གཏད་
ལ། ངོ་ལྐོག་མེད་པར་བྱ་བ་བསྒྲུབ་པར་བྱ།། སྤྱོད་པ་ཐམས་ཅད་དེ་ཡི་ཡུལ་
དང་བསྟུན། དྲིན་དུ་ཚོར་བས་རྒྱུན་དུ་བསྲིང་བར་བྱ་ཞེས་པ་སྟེ། སློབ་དཔོན་
བསྟེན་པའི་དུས་སུ་ངའི་འབུལ་བ་འདི་ཤོར་ལ་གདམས་ངག་མི་ཐོབ་པ་ཅིག་འོང་
ལས་ཆེ་སྙམ་པ་སོགས་ཀྱི་ཡིད་ཐེ་ཚོམ་དང་ནེམ་ནུར་མེད་པར། མན་ངག་སྟེར་
རུང་མི་སྟེར་རུང་། སྨན་དཔྱད་ཤེས་རུང་མི་ཤེས་རུང་། སློབ་དཔོན་འདི་ལས་
ལྷག་པ་མེད་དོ་སྙམ་པར་བློས་ཡིངས་ཀྱིས་བཀལ་ལ། ཞལ་བཞུགས་པའི་མདུན་
དུ་བཀའ་བསྒོ་བ་རྣམས་གསུང་གི་ངོ་མ་ཆོགས་པས་བསྒྲུབ་ལ། ལྐོག་ཏུ་བསྒོ་
བའི་བྱ་བ་མི་སྒྲུབ་པ་མ་ཡིན་ཏེ། ངོ་ལྐོག་མེད་པར་གང་བསྒོ་བའི་བྱ་བ་བསྒྲུབ་
པར་བྱའོ།། དེ་བཞིན་དུ་སྤྱོད་པ་ཐམས་ཅད་ཀྱང་སློབ་དཔོན་དེ་གང་དགྱེས་
པའི་ཡུལ་དང་བསྟུན་ཏེ། ཐུགས་ཆུང་ན་རང་ཡང་སེམས་ཆུང་ངུ་བྱེད། ཆེ་ན་
ཆེར་བྱེད་པ་དང་། ཁོང་སྨན་ཆ་འཛིན་ན་རང་ཡང་དེ་ལྟར་བྱེད། དེས་མཚོན་
ཏེ། ཁོང་ཕྱི་ཕྱོགས་ཆེ་ན་དེ་དང་མཐུན་པར་བྱེད། འདོད་པ་ཆེ་བ་དང་སོ་ནམ་
ལ་དགའ་བ་དང་། འཁྲུག་པ་ལ་དགའ་བ་དང༌། ཆོས་ལ་དགའ་བ་དང་རྩེད་
འཇོ་ལ་དགའ་བ་ལ་སོགས་མདོར་ན་སློབ་དཔོན་དེའི་འཛད་སྤྱོད་བཞེད་གཞུང་
ཇི་འདྲ་བ་དང་། ཅི་དགྱེས་པའི་ཐབས་ཀྱིས་རིམ་པ་གང་ལ་ཡང་རྗེས་སུ་འཇུག་
ཅིང་གུས་པར་བྱའོ།། ཡོན་ཏན་ལོབས་ཀྱི་རྟིང་ལ་ཡང་དྲིན་དུ་ཚོར་བར་བྱས་ལ།
ཕ་ཚེ་བུ་རབས་སམ། མ་ཤི་བར་ལ་ཞབས་ཏོག་གང་འབྱོར་གྱི་ཕྱི་ཐག་བསྲིང་
བར་བྱའོ།། བསྟེན་པའི་དགོས་པ་ནི། དགོས་པ་མྱུར་བར་ལོབས་དང་མཁས་
པར་འགྱུར་ཞེས་པས། སློབ་དཔོན་མཚན་ཉིད་བདུན་ལྡན་དེ་བསྙེན་ ཐབས་
བཞིའི་སྒོ་ནས་བསྟེན་ན་ཡོན་ཏན་དེ་ མྱུར་དུ་ལོབས་ པ་དང་། མཁས་ པར་
ལོབས་པའི་ དགོས་པ་ཡོད་དོ། གྲོགས་ལ་བརྩོན་པར་བྱ་བ་ནི། གྲོགས་ལ་
བརྩོན་བྱ་ཞུ་དང་དྲི་བ་དང་། བཟུང་དང་བསམ་ལ་ལེ་ལོ་བྱ་བ་མིན།། ཅི་ཡི་
ཕྱིར་ན་དེ་ཉིད་བར་ཆོད་དགྲ་ཞེས་པས། རྒྱུ་རྐྱེན་གཉིས་འཚོགས་པས་མྱུར་དུ་



༄༅་འབུམ་ཆུང་།
351
མཁས་པོ་ལོབས་པར་ བྱེད་ པའི་གྲོགས་དེ་ལ་ནི་ དཔེ་དང༌། བཤད་པ་དང༌།
ནན་ཞུས་དང༌། རྩད་གཅོད་སོགས་དཀའ་བའི་གེགས་འཕྲང་མི་ཤེས་པ་དང་།
མི་གོ་བ་འདྲི་བ་ལ་ཤིན་ཏུ་བརྩོན་པར་བྱ། དེ་རྣམས་བློ་ལ་བཟུང་ཞིང་ཡིད་ལ་
བསམས་ཏེ། ལེ་ལོ་སྐད་ཅིག་ཀྱང་མི་བྱེད་པར་འབད་ན༔ ལེ་ལོ་དེ་ཉིད་སློབ་
གཉེར་ལ་བར་དུ་གཅོད་པའི་དགྲ་ཡིན་པས་འཇོམས་པར་འགྱུར་རོ།། དེ་བཅོམ་
ནས་ཅི་བྱེད་ན། ལེ་ལོ་དེ་བར་ཆོད་དང་དགྲ་ཡིན་པའི་ཕྱིར་རོ།། གོམས་པས་
མཐར་དབྱུང་བ་ནི། གོམས་པ་མཐར་དབྱུང་ཐོས་མཐོང་བསླབ་པ་སྟེ། ཐམས་
ཅད་ཞེན་འདྲིས་ཐེ་ཚོམ་སྤོང་བར་བྱེད་ཅེས་པས། སློབ་དཔོན་གྱི་ཕྱག་བཞེས་
རྣམས་མཐོང་བ་དང༌། ཐོས་པས་གོམས་ཏེ་ཞེན་ཅིང་འདྲིས་པ་དང་། དེ་ལ་
ནན་ཏན་གྱིས་ཐོས་བསམ་སྒོམ་སྟེ། གཞན་ཡིད་ལ་མི་བསམ་པར་སྤྱོད་ལམ་རྣམ་
བཞི་འགྲོ་འཆག་ཉལ་འདུག་གི་དུས་སུ་ཡང་མ་ཡེངས་པར་དོན་ལ་བསམ་མོ།། དང་བསྲེས་པས་
ཞེན་ཅིང་འདྲིས་པ་དང༌། གང་ལ་ཡང་ཉམ་ང་མེད་པར་གདེང་ཐོབ་ནས་ཐེ་
ཚོམ་ཐམས་ཅད་སྤོང་བར་བྱེད་པའོ།། གཞན་གྱི་བྱ་བ་ལ་བརྩོན་པ་ནི། གཞན་
གྱི་བྱ་བ་ལ་བརྩོན་ནད་པ་དེ།། དེ་དོན་ཕྱིར་བཤོལ་བར་དུ་མ་ཆོད་པར།། གྱུང་
ཐོག་མར་ཕོར་ཕོ་ན་གསོད་སྡིག་བཞིན།། སྨན་དཔྱད་དུས་ལས་མ་འདས་བརྩོན་
པས་སྒྲིམ་ཞེས་པ་སྟེ། གོང་ལྟར་རང་གི་བྱ་བ་ལ་གོམས་ཤིང་ཤེས་པར་བྱས་ནས་
གཞན་གྱི་བྱ་བ་ལ་བརྩོན་པར་བྱ་དགོས་ཏེ། གཞན་གང་ཞེ་ན། ནད་པ་རྣམས་
ཀྱི་བྱ་བ་སྟེ། ནད་པ་དེ་གསོ་བར་ཁས་བླངས་ནས། དེ་གསོ་བའི་སྦྱོར་བ་གང་
ཡིན་པ་རྣམས་ལེ་ལོས་བར་མ་ཆོད་པར་བརྩོན་ཞིང་། བསྒྲིམས་ནས་མ་ཡེངས་
པར་བྱ་སྟེ། སྨན་ལེན་མི་ལེན་དང༌། སྐྱེད་བྱུང་མ་བྱུང་། སྨན་སྦྱོར་སྒྱུར་བ་ལ་
སོགས་དུས་ནམ་བྱ་རན་པ་དེ་ལས་མ་འགྱངས་པར་བྱེད་པའོ། དེ་ཡང་དཔེར་
ན། རྒྱ་གར་གྱི་རྒྱལ་པོ་ཞིག་ལ་མཆོད་གནས་སློབ་དཔོན་སེམས་འབའ་ཞིག་ལ་
གཟིགས་པ་ཅིག་ཡོད་པ་ལས། ནམ་ཞིག་གི་ཚེ་ཡུལ་དེར་ལྟད་མོ་ཆེན་པོ་ཞིག་
བྱས་པ་ལ། རྒྱལ་པོས་སློབ་དཔོན་དེ་ལ་དེ་རིང་ལྟད་མོ་ཆེ་ལགས་སམ་ཞུས་པས།



352
༄༅འབུམ་ནག་འབུམ་ཆུང་།
སློབ་དཔོན་ གྱི་ ཞལ་ནས། བདག་གིས་ནི་ལྟད་མོ་ མ་ མཐོང་ལགས་ སོ་ ཞེས་
གསུང་། དེར་རྒྱལ་པོའི་དགོངས་པ་ལ་སློབ་དཔོན་འདི་མངོན་སུམ་དུ་བསྙོན་
བཏབ་ནས་ཟོབ་བྱེད་པར་འདུག ཆབ་ལ་རྩལ་ལོ་སྙམ་ནས་དེ་ལྟར་བསྒོ་བ་ལས།
དེར་སློབ་དཔོན་ན་རེ། བདག་ལྟད་མོ་སེམས་ལ་བལྟ་བལྟ་ནས། སྒྱུ་མའི་ལྟད་
མོ་ལྟ་ མ་ ཁོམ། དེ་ལྷ་ཁྱེད་ཀྱིས་མ་རྟོགས་འདི་ལ་གཟིགས་ནས་མཁྱེན་པར་
མཛོད་ཅིག་ཟེར་ནས། གྱང་མཐོན་པོ་ཞིག་གི་སྟེང་ན་ཕར་ལ་བློན་པོ་གཅིག་གི་
ལག་ཏུ་མར་བཞུ་བའི་ཁུ་བ་སྐྱ་མོ་ཕོར་བ་གང་གཏད་ནས། འདི་ལས་ཅུང་ཟད་ཀྱང་
མ་བོ་བར་གྱུང་གི་ཕ་ཁར་སོང་ཞིག གལ་ཏེ་བོ་ན་ཁྱོད་སྲོག་དང་དབྲལ་ལོ་བྱས་
ནས་བཏང་སྟེ། དེའི་རྗེས་སུ་བྱུང་དེའི་ཕྱི་ནང་ཐམས་ཅད་དུ་རོལ་མོ་དང་ལྟད་
མོའི་བྱེ་བྲག་མང་པོ་བསྟན་ནས། སླར་དེ་ལ་ཁྱོད་ཀྱིས་ལྟད་མོ་ཆེན་པོ་མཐོང
ངམ་བྱས་པས། ང་ནི་མར་ཕོར་བོ་ཡིས་དོགས་ནས་ལྟད་མོ་ལྟ་བའི་སྣང་བ་མ་
བྱུང་སྟེ་ཅི་ཡང་མ་མཐོང་ངོ་ཟེར་བས། དེར་རྒྱལ་པོ་དེ། སློབ་དཔོན་ རང་
བདེན་སྙམ་དུ་མོས་པ་སྐད། དཔེ་དེ་བཞིན་དུ་ནད་པ་གསོ་བའི་བྱ་བ་ལ་ཡང་
ཆང་དང་རྩེད་འཇོ་དང་། དགའ་གཏམ་དང་ལས་ཀ་ལ་སོགས་པས་བར་མ་
ཆད་པར་བསྒྲིམ་དགོས་ཏེ། སྲོག་ལན་ཅིག་ཆད་ནས་གསོར་མི་བཏུབ་པའི་ཕྱིར་
ཤིན་ཏུ་གཅེས་པར་བྱའོ།། མིའི་ཆོས་ལུགས་མཁས་པར་བྱ་བ་ལ་ཡང་མདོར་
རྒྱས་གཉིས་ཏེ། དང་པོ་ནི། མི་ཡི་ཆོས་ལུགས་མཁས་པར་བྱ་བ་ནི། མི་ཆོས་པ་
དང་དམ་པ་ཐུན་མོང་གསུམ་ཞེས་པས། མི་ཆོས་པའི་ལུགས་དང་། དམ་པའི་
ལུགས་དང་། ཐུན་མོང་བའི་ལུགས་སོ།། དེ་ཡང་རྒྱས་པར་བཤད་ན། མི་ཆོས་
པའི་ལུགས་ནི། དང་པོར་མཁས་པར་བསླབས་ལ་མཉེན་གྱིས་བཙལ། གྱོང་
གིས་གདུལ་ གསུམ་ ལྡན་ན་རང་དོན་འགྲུབ་ ཅེས་ པས། དང་པོ་མཁས་ པར་
བསླབ་དགོས། མ་མཁས་ན་ངས་བརྒྱགས་ཕྱེ་ཁྱེར་ནས་ནད་པ་གསོ་ཡིས་བྱས་
ཀྱང་འཚོལ་མཁན་མི་རྙེད། བར་དུ་མཉེན་གྱིས་བཙལ་དགོས་ཏེ། རང་མགོ་མ་
ཐོན་གྱི་བར་དུ་ཁ་མཉེན་པར་བྱས་ནས་འབོད་མི་བྱུང་ཚད་ལ་འགྲོའོ་བྱས་ལ་



འབུམ་ཆུང་།
353
ཉན། ཕྱིན་ནས་ཀྱང་འདོད་ཁ་ཆུང་ངུ་བྱ། མི་དང་བསྟུན་ནས་འགྲོགས་བདེར་
བྱས་པས་མགོ་ཚུད་ནས་འོང་བ་ཡིན་སྐད། མཐའ་མ་གྱོང་གིས་འདུལ་དགོས་
པས་རང་གི་ཡོན་ཏན་མགོ་ཐོན། སྙན་གྲགས་ཐོབ། ཐམས་ཅད་ལ་དྲིན་ཅིང་
བཀུར་བའི་དུས་སུ་གྱོང་མ་བསྟན་ན་ཅི་ཡང་སྟེར་དུ་མི་བཏུབ་པས། རྐང་གླ་
དང་ཞུ་རྟེན། ལག་དཀར་དང་ཞུ་ཁོག ཟ་གཟུག་དང་གཏང་རག སྲོག་རིན་
ལ་སོགས་པ་ལ་བརྩེགས་ནས་སྲོལ་དང་ཐང་ ཤ་རེ་ཁུགས་པ་བྱ་དགོས་ཏེ། དེ་
གསུམ་དང་ལྡན་ན་རང་གི་འདོད་པ་འགྲུབ་སྟེ། སྙན་གྲགས་དང་ལག་ཐོབ་དང་
དགོས་དགུ་འབྱུང་སྟེ། མི་སེམས་ཕར་འཛིན་མི་དགོས་པར་ཚུར་འཛིན་དུ་འོང་
ངོ༌།། གཞན་གྱི་ཡང་འདོད་པ་འགྲུབ་སྟེ། ཤི་ན་ཁག་ཆོགས་ལ་གསོན་ན་མགོ་
ཐོན་པར་འགྲོ་བས་བློ་གཏད་འཆའ་ནུས་པའི་དགོས་པ་ཡོད་དོ༎ དམ་པའི་
ཆོས་ལུགས་ནི། དམ་པའི་ཆོས་ལུགས་སྣ་དུལ་འགྲོགས་པ་བདེ། ཆོག་ཤེས་
གྱུར་ན་རང་གཞན་ཕན་ཐོགས་འགྱུར་ཞེས་པས། ཆོས་པའི་སྤྱོད་པ་ནི། བྱམས་
པའི་སེམས་དང་ ལྡན་པས་ མདུན་ ཕར་ བསུ། གྲགས་ པ་མི་ལ་ མི་འཕྱར་རོ།།
བར་དུ་འགྲོགས་བདེ་བར་བྱ་སྟེ། བཟའ་བཅའ་དང་ཞབས་ཏོག་ལ་སོགས་པ་
སྦྱིན་བདག་ གིས་ གང་ བྱས་ པ་ དེ་ ལ་ མི་ འཁང་ ཞིང་ གང་ བདེར་ བྱེད་ པའོ།།
མཐའ་མ་ཆོག་ཤེས་པར་བྱའོ།། གཏང་རག་སྨན་རིན་ལ་སོགས་ཁོང་གིས་གང་
བྱས་དེ་ ལ་ མི་འཁང་བར་ ཕྱག་ ཡས་བཟང་ཞེས་པ་ལ་གཏོད་པའོ།། དེ་ལྟར་
གསུམ་པོ་དེ་དང་ལྡན་པར་གྱུར་ན་རང་ལ་ཕན་ཐོགས་ཏེ། ཚེ་འདིར་བསོད་
ནམས་ཆེ། ཕྱི་མ་ཚོགས་རྫོགས་པའོ།། གཞན་ལ་ཕན་ཐོགས་ཏེ་བཀུར་བ་སླ་
བས་ཀུན་གྱིས་བསྟོད་པར་འགྱུར་ཏེ། དམ་པའི་ལུགས་སོ།། ཐུན་མོང་ལ་ནི།
ཐུན་མོང་ཕོངས་པ་རྣམས་ལ་ཐུགས་རྗེས་བཟུང་། མཐོན་པོ་རྣམས་ལ་རང་གི་
འདོད་དོན་བསྒྲུབ་ཅེས་པ་སྟེ། དམ་པའི་སྤྱོད་པ་དང་བསྟུན་ནས་སྡུག་ཕོངས་
ཅན་རྣམས་སྙིང་རྗེ་བསྐྱེད་ནས་འཆོས། འཇིག་རྟེན་པ་དང་བསྟུན་ནས་བླ་མ་
དང་དཔོན་རིགས་དང་ཕྱུག་པོ་དང་བཙད་པོ་དང་གནས་བརྟན་ལ་སོགས་པ་ཡ་



354
༄༅འབུམ་ནག་འབུམ་ཆུང་།
རབས་རྣམས་ཀྱི་གསོ་ལ། ཐོབ་སྐལ་གྱི་རྣམ་གྲངས་བླངས་ནས་རང་གི་འདོད་པ་
བསྒྲུབ་པར་བྱའོ། རྒྱུ་དྲུག་གི་མཇུག་བསྡུ་བ་ནི། ཚོགས་པ་དྲུག་ལྡན་འབྲས་བུ་
ཐེ་ཚོམ་མེད་ཅེས་པ་སྟེ། དེ་ལྟར་རྒྱུ་དྲུག་པོ་དེ་ཚོགས་ཤིང་ལྡན་པའི་སྨན་པ་ཅིག་
ལ་གནས་ སྐབས་ དང་ མཐར་ཐུག་གི་འབྲས་བུ་ཐེ་ཚོམ་མེད་པར་འབྱུང་ངོ་།།
གཉིས་པ་སྨན་པའི་ངོ་བོ་ནི། ཉེས་པ་གནོད་བྱ་གཉེན་པོའི་མཚན་ཉིད་རྣམས།།
ཅི་རིགས་ཁོང་དུ་ཆུད་ན་ངོ་བོར་འདོད་ཅེས་པ་སྟེ། སྨན་པ་ཞེས་བྱ་བའི་ངོ་བོ་ནི་
ཉེས་པ་དང་། གནོད་བྱ་དང་གཉེན་པོའི་མཚན་ཉིད་ཅི་རིགས་པ་ཁོང་དུ་ཆུད་
པའོ༎ དེ་ལ་ཅི་རིགས་ཞེས་བྱ་བ་ནི་རབ་བམ། འབྲིང་དང་ཐ་མ་ལ་སོགས་གང་
ཡང་ཁོང་དུ་ཆུད་པ་ལ་བྱའོ་ཞེས་གཞུང་ནས་བཤད་ལ། འོན་ཀྱང་གསོ་བྱ་གསོ་
བྱེད་ཇི་ལྟར་གསོ་བ། གསོ་བ་པོ་བཞིའི་མཚན་ཉིད་ཅི་རིགས་པར་ཁོང་དུ་ཆུད་
པ་ཅིག་ལ་སྨན་པའི་ངོ་བོ་ཞེས་བྱའོ།། ཅིའི་ཕྱིར་ན། དེ་བཞི་གང་མ་ཚང་ཡང་
སྨན་པར་མི་འགྱུར་བའི་ཕྱིར་རོ།། ངེས་ཚིག་བསྟན་པ་ནི། ངེས་ཚིག་ནད་གསོ་
ལུས་ལ་ཕན་ཕྱིར་སྨན།། ནད་སྟེང་དཔྱད་དཔའ་འགྲོ་ལ་ཕ་ལྟར་སྐྱོབ།། རྒྱལ་པོ་
རྣམས་ཀྱིས་རྗེ་རུ་འཁུར་བར་བྱེད་ཅེས་པ་སྟེ། ནད་གསོ་བའི་ཕྱིར་སྨན་ཞེས་བྱ།
ལུས་ལ་ཕན་པའི་ཕྱིར་སྨན་ཞེས་བྱ་སྟེ། སྨན་ཞེས་བྱ་བ་ནི་ ཕན་ པའི་ཞེ་སྙན་
དངགས་ཀྱི་བརྡསའོ།། ནད་ཀྱི་སྟེང་དུ་དཔྱད་དཔའ་བའི་ཕྱིར་སྨན་དཔའ་ཞེས་བྱ་
སྟེ། འགྲོ་བ་རྣམས་ལ་ཕ་ལྟར་སྐྱོབ་པའི་ཕྱིར་སྨན་པ་ཞེས་བྱ། སྔོན་གྱི་ཞེ་ས་ལ་
རྒྱལ་པོ་རྣམས་ཀྱི་མིང་ལྷ་ཞེས་ཟེར་ཏེ། ལྷས་རྗེ་རུ་འཁུར་བས་ལྷ་རྗེ་ཞེས་བྱའོ།།
བཞི་པ་སྨན་པའི་དབྱེ་བ་ལ་མདོར་རྒྱུས་མཇུག་གསུམ་སྟེ། དང་པོ་མདོར་བསྟན་
ནི། དབྱེ་བ་སྨན་པ་བླ་ན་མེད་པ་དང་། ཁྱད་པར་ཅན་དང་ཕལ་པ་གསུམ་ཡིན་
ཏེ་ཞེས་པས་སྟོན་ཏེ། སྨན་པ་ལ་དབྱེ་ན་སྨན་པ་བླ་ན་མེད་པ་དང༌། སྨན་པ་
ཁྱད་པར་ཅན་དང༌། སྨན་པ་ཕལ་བའོ།། རྒྱས་པར་བཤད་ན་སྨན་པ་བླ་ན་མེད་
པ་ནི། དུག་གསུམ་རྒྱུ་འབྲས་ནད་སེལ་གོང་ན་མེད་ཅེས་པས། ནད་ཀྱི་རྒྱུ་དུག་
གསུམ་དང་བཅས་པ་དེ་སེལ་བའི་སྨན་ པ་ནི་ སངས་ རྒྱས་ སྨན་ གྱི་ བླ་ ཡིན་ལ།



༄༅།འབུམ་ཆུང་།
355
དེའི་གོང་ན་སྨན་པ་གཞན་གང་ཡང་མེད་པའི་ཕྱིར་བླ་ན་མེད་པའི་སྨན་པའོ༎
སྨན་པ་ཁྱད་པར་ཅན་ནི། གཞན་རིག་མངོན་ཤེས་བྱམས་ལྡན་དྲང་པོར་སྲོང་
ཞེས་པས། རང་གི་ལུས་ངག་ཡིད་གསུམ་དྲང་པོར་བཞག་ནས་གཞན་རིག་གི་
མངོན་པར་ཤེས་པ་མངའ་བས། ནད་པའི་ཁོང་ན་ནད་ཅི་ཡོད་པ་ཕྱི་ནས་ཇི་ལྟ་
བར་གཟིགས་ཏེ། ཚད་མེད་པ་བཞི་དང་ལྡན་པས་ནད་པ་རྣམས་ཀྱི་ཉེས་པ་མ་
སྙོམས་པ། བསྲུངས་ནས་སྙོམས་པར་བྱེད་པའི་དྲང་སྲོང་རྣམས་ལ་བྱ་སྟེ། སོ་
སོ་སྐྱེ་བོའི་སྨན་པ་ལས་ཁྱད་པར་འཕགས་པས་ན་ཁྱད་པར་ཅན་གྱི་སྨན་པའོ།།
སྨན་པ་ཕལ་པ་ལ་ཡང་བཞི་སྟེ། སྣང་རིག་རྗེས་སྦྱངས་ལས་གོམས་འགྲོ་བའི་
གཉེན།། འདོད་པས་འཕྲལ་དུ་ཆས་བཟུང་སྲོག་གི་གཤེད་ཅེས་པ་སྟེ། སྣང་བ་
རིགས་ཀྱི་སྨན་པ་ཞེས་བྱ་བ་ནི། རྒྱལ་པོ་རྣམས་ཀྱིས་སྨན་པ་བྱེད་པར་གནང་བ་
བྱིན་ནས་རིགས་བརྒྱུད་དང་ལྡན་པ་སྟེ། རྒྱུ་གར་ན་སྨོན་པ་འཚོ་བྱེད་གཞོན་ནུ་
ལྟ་བུ་དང་། བོད་ན་བྲང་ཏི་རྒྱལ་གཉེས་ཁ་རུ་ལྟ་བུ་ཡིན་སྐད། རྗེས་ཞུགས་
སྦྱངས་པའི་སྨན་པ་ཞེས་བྱ་བ་ལ་ནི། མཁས་པ་རྣམས་ཀྱི་རྗེས་སུ་ཞུགས་ནས་
སྦྱངས་པ་བྱས་པ་སྟེ། རྒྱ་གར་ན་དཔལ་ལྡན་ཕ་གོལ[ ཁོལ ]། བོད་ན་གཡུ་ཐོག་
དང་མེ་ཉག་ལྟ་བུ་ཡིན་སྐད། འདུས་བྱས་ལས་ལ་གོམས་པའི་སྨན་པ་ཞེས་བྱ་བ་
ནི། གཞུང་གི་དོན་མི་ཤེས་ཀྱང་གདམས་ངག་གི་སྐོར་ལ་བརྟེན་ནས། སློབ་
དཔོན་གྱི་ཕྱག་བཞེས་མཐོང་ཞིང་གོམས་པ་དང་། རང་གི་ཉམས་མྱོང་ལ་གོམས་
པའི་སྨན་པ་སྟེ། བྲང་ཏི་སྲད་བུའམ། གཉའ་དཀོན་རྟེན་ནམ། མཐའ་བཞི་
ངར་པོ་ལྟ་བུ་ཡིན་སྐད། དེ་ལྟར་གསུམ་པོ་དེ་འགྲོ་བ་རྣམས་ཀྱི་གཉེན་བཤེས་
ཡིན་སྐད། འདོད་པས་ཕྲལ་བསླབས་ཀྱི་སྨན་པ་ཞེས་བྱ་བ་ནི། སྦྱངས་བ་དང་
གོམས་པ་མེད་ཀྱང་འདོད་པས་གདུངས་ཕྲལ་ལ་སྨན་པའི་ཆ་བཟུང་ནས་གསོ་བ་
ལ་འཇུག་པ་སྟེ། དེ་ལ་ཡང་ནད་པ་རྒན་གོམས་ཀྱི་སྨན་པ། ཤོག་བུ་འཚམས་
འབྱེད་ཀྱི་སྨན་པ། ཡིག་ནག་འབྲུ་བསྒྲུབས་ཀྱི་སྨན་པ། རྒྱབ་ཕྱོགས་ལྟོས་ཀྱི་
སྨན་པ་དང་བཞིའོ། དེ་ལ་ནད་པ་རྒན་གོམས་ཀྱི་སྨན་པ་ནི། སྔར་ནད་པ་ཡུན་



356
འབུམ་ནག་འབུམ་ཆུང་།
རིང་བྱས་པས་དེའི་ནད་གོམས་ལ་བརྟེན་ནས་སྨན་པ་བྱེད་པ་སྟེ། ནད་པ་རྒས་
པས་སྨན་པར་སོང་བའོ།། དེས་ནི་རང་ལ་བྱུང་བའི་ནད་འཆོས་ཤེས་ཀྱང་ནད་
གཞན་བཅོས་མི་ཤེས་པར་བཅོས་པས་གཤེད་མར་འགྱུར་རོ།། ཤོག་བུ་འཚམས་
འབྱེད་ཀྱི་སྨན་པ་ནི། ཟ་བ་ལས་མིད་པ་རིངས་པ་ཁ་ཅིག ཟླ་བ་རེ་རེ་གཉིས་
གཉིས་ལས་སློབ་དཔོན་གྱི་སར་མ་བསྡད་ཀྱང་དཔེ་ན་འདུག་པའི་སྨན་སྦྱོར་རེ་
བཟུང་ཤེས་པར་བྱས་ནས། བློ་ལ་མ་ལོངས་ལག་ལེན་མ་གོམས་ཀྱང་འཕྲལ་དཔེ་
ལ་བལྟས་ཀྱིན་འཆོས་པ་སྟེ། དེས་ཀྱང་དཔེ་དང་མཐུན་པ་རྣམས་འཆོས་ཤེས་
ཀྱང་མི་མཐུན་པ་རྣམས་འཆོས་མི་ ཤེས་ལ། དཔེ་དང་བྲལ་ཙ་ན་ཐ་མལ་བར་
ལྷུང་བས་གཤེད་མར་འགྱུར་རོ།། ཡིག་ནག་འབྲུ་བསྒྲུབས་ཀྱི་སྨན་པ་ནི། སློབ་
དཔོན་གྱི་ཕྱོགས་ཙམ་དུ་མ་ཕྱིན་པར། ཡི་གེ་འདྲི་ཤེས་པ་ཙམ་ལ་བརྟེན་ནས་
སྨན་ཡིག་རྙིང་བ་བཤུས་པ་དང་། སྨན་དཔེ་ཙམ་རྙེད་གཡར་ནས་ཡིག་ནག་ལ་
བལྟས་པ་དང་། ཇག་པ་བྱས་ནས་སྨན་པ་བཅོམ་པའི་དཔེ་འཁྱར་ད་ང་། ཡིག་
སྣ་ནང་བརྗེས་བྱས་ནས་བསྒྲུབ་པ་ལ་སོགས་པའི་ཡིག་ནག་ལ་ནན་གྱིས་བལྟས་
ནས་འཆོས་པ་སྟེ། དཔེ་བློ་ལ་ཡོད་ཀྱང་སློབ་དཔོན་གྱི་མན་ངག་མ་ཐོབ་པས་
གཤེད་མར་འགྱུར་རོ། རྒྱབ་ཕྱོགས་ལྟོས་ཀྱི་སྨན་པ་ནི། སྨན་རྒྱ་ཡུན་རིང་དུ་
བྱས་པས་སྨན་ངོ་ཕལ་ཆེར་ཤེས་པ་དང་། སྨན་འདི་ཚོ་ནད་འདི་ལ་འགྲོ་བྱ་བའི་
འཕར་གཏམ་ཐོས་པ་ཙམ་གྱི་ཕྱོགས་ལ་ལྟོས་ནས་སྨན་པ་བྱེད་དེ། རོ་ནུས་ཞུ་
རྗེས་བསྡེབ་མི་ཤེས་པས། དེ་ཀ་ནད་པའི་སྲོག་གི་གཤེད་མར་འགྱུར་བའི་ཕྱིར།
འདོད་པས་འཕྲལ་དུ་ཆས་བཟུང་སྲོག་གི་གཤེད་ཅེས་ བཤད་དོ།། དབྱེ་བའི་
མཇུག་བསྡུ་བ་ནི། འོན་ཀྱང་མཆོག་དང་ཐ་མར་གྲགས་པ་སྟེ་ཞེས་པས། སྨན་
པ་ བཟང་པོ་དང་ ངན་་ པ་ གཉིས་ སུ་འདུས་སོ། དེ་ལ་ སྨན་ པ་བཟང་པོ་ནི།
གདུང་བཙུན་བློ་དང་ལྡན་ཞིང་དམ་ལ་གནས།། གཞུང་གི་དོན་མཁས་མན་ངག་
གནད་དུ་བརྡེག། གོམས་སྟོབས་གཙོ་བོར་ཆོས་གཉིར་འདོད་པ་སྤང་།། དུལ་
ཞིང་བཟོ་མཁས་འགྲོ་ལ་བྱམས་སེམས་ཆེ།། གསེལ་མེད་གཞན་གྱི་དོན་ལ་རང་



༄༅gའབུམ་ཆུང་།
357
འདྲར་སེམས།། གསོ་དཔྱད་ཀུན་ ལ་མ་རྨོངས་སྨན་པའི་མཆོག། ཅེས་པས།
མཚན་ཉིད་བཅུ་གསུམ་དང་ལྡན་པའི་སྨན་པ་དེ་རབ་མཆོག་ཡིན་ནོ།། དེ་ལྟ་
བུའི་སྨན་པ་དེ། འགྲོ་བ་ནད་པ་རྣམས་ཀྱི་མགོན་གཅིག་པུ།། རིགས་འཛིན་
དྲང་སྲོང་རྣམས་ཀྱི་བརྒྱུད་འཛིན་སྲས།། འཚོ་མཛད་སྨན་པའི་རྒྱལ་པོའི་སྤྲུལ་
བར་བཤད་ཅེས་པས། མཚན་ཉིད་བཅུ་གསུམ་དང་ལྡན་པའི་སྨན་པ་དེ་སངས་
རྒྱས་སྨན་བླའི་སྤྲུལ་པ་ཡིན་ནོ།། དྲང་སྲོང་བརྒྱུད་པའི་རིགས་འཛིན་རྣམས་ཀྱི་
སྲས་ཡིན་ནོ།། འགྲོ་བ་ནད་པ་རྣམས་ཀྱི་མགོན་སྐྱབས་ཡིན་ནོ། སྨན་པ་ངན་པ་
ལ་ཡང་བཅུ་གསུམ་སྟེ། རིགས་བརྒྱུད་མེད་པའི་སྐྱོན་དང་། གཞུང་དོན་མི་
ཤེས་པའི་སྐྱོན། མཐོང་གོམས་མེད་པའི་སྐྱོན། བརྟག་ཐབས་སྤྱི་མི་ཤེས་པའི་
སྐྱོན། སྒོས་རྩ་ ཆུ་ མི་ ཤེས་ པའི་ སྐྱོན། ཁ་ མར་ [དམར] མི་ ཤེས་ པའི་ སྐྱོན།
བཅོས་ཚུལ་མི་ཤེས་པའི་སྐྱོན། ཟས་སྤྱོད་མི་ཤེས་པའི་སྐྱོན། ཞི་སྦྱོར་མི་ཤེས་
པའི་སྐྱོན། སྦྱོང་ བྱེད་ མི་ ཤེས་ པའི་ སྐྱོན། ཆ་ དཔྱད་ མེད་ པའི་ སྐྱོན་ དང་།
གཏར་སྲེག་མི་ཤེས་པའི་སྐྱོན་ཞེས་པས། ཧྲིལ་གྱིས་དྲིལ་བས་སྨན་པ་ངན་པའི་
སྐྱོན་བསྟན་པའོ།། རྒྱས་པར་བཤད་ན༑ དང་པོ་རིགས་རྒྱུད་མེད་པའི་སྐྱོན་ནི།
དེ་ལྟར་མི་ལྡན་མཐའ་མའི་སྐྱོན།། རིགས་བརྒྱུད་མེད་པའི་སྨན་པ་དེ།། ཁྲ་ཡིས་
རྒྱལ་ས་བཟུང་བ་ལྟར། ཀུན་གྱིས་སྤྱི་བོར་བཀུར་མི་འགྱུར་ཞེས་པས། སྨན་པ་
བཟང་པོའི་ཡོན་ཏན་དང་མི་ལྡན་ཏེ་ཐ་མར་སོང་ན་གོང་དུ་སྨོས་པའི་སྐྱོན་བཅུ་
གསུམ་ཡོད་དོ།། གང་ཞེ་ན། དང་པོ་ཕ་མེས་བཟང་པོའི་རིགས་བརྒྱུད་དང་མི་
ལྡན་ན། རང་གིས་མཁས་ཚད་ཤེས་ཀྱང་ཁག་མི་ཆོགས་ཏེ། ཀུན་གྱིས་ཀྱང་
བཀུར་དུ་མི་འདོད་ལ། དཔེར་ན་གཅན་གཟན་རྣམས་ཀྱི་རྒྱལ་སར་ཝ་བློ་གྲོས་དང་
ལྡན་པ་ཅིག་བཏོན་ཡང༌། གཅན་གཟན་གྱི་རིགས་བརྒྱུད་མེད་པས། སྟག་དང་
སེང་གེ་ལ་སོགས་པ་གཅན་གཟན་གཞན་ཉམ་ཆུང་དུས་ཀྱང་འཁུར་དུ་མི་འདོད་
པ་དང་འདྲའོ།། གཉིས་པ་ནི། གཞུང་དོན་མི་ཤེས་སྨན་པ་དེ།། དམུས་ལོང་
དག་ལ་རྫས་བསྟན་བཞིན།། ནད་རིགས་བཅོས་ཐབས་ཤན་མི་ཕྱེད་ཅེས་པས།



358
༄༅།འབུམ་ནག་འབུམ་ཆུང་།
གཞུང་ཆེན་པོ་རྣམས་ཀྱི་དགོངས་པ་མ་ལོན་ན་ནད་བཞི་བརྒྱ་རྩ་བཞི་ངོས་མི་
ཟིན། གསོ་ཐབས་སུམ་བརྒྱ་དྲུག་ཅུའི་ལག་ལེན་མི་ཤེས། ནད་པ་བསྟེན་ཡང་།
དཔེར་ན་དམུས་ལོང་ལ་འཚེར་ [ ཚེར] མ་ བསྟན་པ་དང་འདྲ་ སྟེ་མི་ཤེས་སོ།།
གསུམ་པ་ནི། མཐོང་གོམས་མེད་པའི་སྨན་པ་དེ།། རྒྱུས་མེད་ལམ་དུ་ཞུགས་པ་
འདྲ།། ནད་རྟགས་དཔྱད་ལ་ཐེ་ཚོམ་འབྱུང་ཞེས་པས། སློབ་ དཔོན་གྱི་ཕྱག་
བཞེས་མ་མཐོང་། རང་གི་མྱོང་བ་ཡང་མེད་ན་ནད་ཀྱི་རྟགས་ལ་ཡིན་མིན་དང་
བཅོས་ཀ་འདི་བྱེད་ལ་ཕན་ནམ་མི་ཕན། ཐེ་ཚོམ་ཟ་སྟེ། དཔེར་ན་རྒྱུས་མེད་
ཅིག་ལམ་དུ་ཞུགས་ནས་ལམ་དབྲག་དང་ཕྲད་ན་ཐེ་ཚོམ་ཟ་བ་དང་འདྲ་བའོ།།
བཞི་པ་ནི། བརྟག་ཐབས་མི་ཤེས་སྨན་པ་དེ།། གཉེན་མེད་བྱེས་སུ་འཁྱམས་པ་
འདྲ།། ནད་ངོ་ཤེས་པ་གཅིག་མི་འབྱུང་།། ཞེས་པས། བརྟག་ཐབས་མི་ཤེས་ན་
ནད་ཀྱི་ངོས་མི་ཟིན་ཏེ། གཉེན་བཤེས་མེད་པའི་བྱེས་ཐག་རིང་དུ་བྱོན་ན་ངོ་
ཤེས་པ་གཅིག་ཀྱང་མི་འབྱུང་བ་དང་འདྲའོ། ལྔ་པ་ནི། རྩ་ཆུ་མི་ཤེས་སྨན་པ་
དེ། བྱ་པས་བྱ་གཏོང་མི་ཤེས་འདྲ།། ཚ་གྲང་ནད་ཀྱི་སྐད་མི་སྟེར་ཞེས་པས།
བརྟག་ཐབས་རྣམས་ཀྱི་ནང་ནས་ཀྱང་སྒོས་སུ་རྩ་ཆུ་གཉིས་ལ་བརྟག་མི་ཤེས་ན་
ཚ་གྲང་གི་ནད་གང་ཡིན་སྐད་མི་སྟེར་ཏེ། དཔེར་ན་བྱ་གཏོང་མི་ཤེས་པའི་བྱ་ར་
བ་ད་ང་འདྲའོ།། དྲུག་པ་ནི། ཁ་དམར་མི་ཤེས་སྨན་པ་དེ། གཙོ་བོས་སྨྲ་བ་མི་
ཤེས་འདྲ།། རང་སྐྱེངས་གྲགས་པ་ངན་པ་ཕོག་ཅེས་པས། ཁ་དམར་འདོགས་
མི་ཤེས་ན་ཁ་དམར་བཏགས་པ་དེའི་སྟེང་དུ་མི་འབྱུང་བས་རང་ཉིད་ཁ་སྐྱེངས་
ལ། དེས་མི་ཤེས་པར་འདུག་ཅེས་པའི་གྲགས་པ་ངན་པ་ཕོག་གོ། དཔེར་ན་སྨྲ་
ལྕེ་མེད་པའི་གཙོ་བོ་དང་འདྲ་སྟེ། གལ་ཏེ་གྲོས་བཏོན་ན་ཡང་རང་ལ་འཁོར་
ཡོང་བས་སོ།། བདུན་པ་ནི། བཅོས་ཚུལ་མི་ཤེས་སྨན་པ་དེ།། མུན་ཁུང་འབེན་
ལ་མདའ་འཕེན་འདྲ།། གཉེན་པོ་ནད་ཐོག་འབབ་མི་འགྱུར་ཞེས་པས། གསོ་
ཚུལ་མི་ཤེས་ན་གཉེན་པོ་ནད་སྟེང་དུ་མི་ཕོག་སྟེ། དཔེར་ན་མུན་ཁུང་དུ་མདའ་
འཕངས་ཀྱང་བསྡིགས་སར་མི་ཕོག་པ་དང་འདྲའོ།། བརྒྱུད་པ་ནི། ཟས་སྤྱོད་



༄༅།འབུམ་ཆུང་།
359
མི་ཤེས་སྨན་པ་དེ།། རང་སྲིད་དགྲ་ལ་ལོག་པ་འདྲ།། ནད་ཀྱི་སྟོབས་སྐྱེད་ལུས་
ཟུངས་འཇོམས་ཞེས་པས། ཟས་སྤྱོད་ཀྱི་ཕན་གནོད་མི་ཤེས་ན་ཟས་སྤྱོད་ལོག་
པས་ནད་ཀྱི་སྟོབས་བསྐྱེད་ལ། ལུས་ཟུངས་འཇོམས་པར་བྱེད་པ་སྟེ། དཔེར་ན་
རང་སྲིད་དགུ་ལ་ལོག་པ་དང་འདྲ་སྟེ། ཟས་ལུས་ཟུངས་ལ་ཕན་པ་དེ་གནོད་
པར་འགྱུར་བ་དང་འདྲའོ།། དགུ་པ་ནི༑ ཞི་སྦྱོར་མི་ཤེས་སྨན་པ་དེ།། སོ་ནམ་
མི་ཤེས་ ཞིང་ པ་འདྲ། དམན་ལྷག་ལོག་པས་ནད་བསྐྱེད་འགྱུར་ཞེས་ པས།
སྨན་གྱི་ཞི་བྱེད་མི་ཤེས་ན་དམན་པ་རང་ལྷག་པ་དང་ལོག་པས་ནད་དུ་འགྱུར་ཏེ།
དཔེར་ན་སོ་ནམ་མི་ཤེས་པའི་ཞིང་བ་དེས་ཐེན་[ ཐན]པ་བྱུང་དུས་ཆུ་མ་བཏང་
བར། ཆར་བྱུང་དུས་བཅུས་པ་དང་འདྲའོ།། བཅུ་པ་ནི། སྦྱོང་བྱེད་མི་ཤེས་
སྨན་པ་དེ།། བྱེ་མའི་རི་ལ་ཆུ་འབེབས་འདྲ། ནད་དང་ལུས་ཟུངས་མ་རུངས་
བྱེད་ཅེས་པས། སྦྱོང་བྱེད་མི་ཤེས་ན་ནི་ནད་མ་རུངས་པར་བྱས་ཏེ་སློང་ཅིང་
དཀྲུག། ལུས་ཟུངས་མ་རུངས་བར་བྱེད་དེ་སྟོབས་འཕྲོག དཔེར་ན་བྱེ་མའི་རི་
ལ་ཆུ་བབ་ནི་ཆུ་དང་བྱེ་མ་གཉིས་ཀ་བརླག་པ་དང་འདྲའོ།། བཅུ་གཅིག་པ་ནི།
ཆ་བྱད་མེད་པའི་སྨན་པ་དེ།། གོ་མཚོན་མེད་པའི་དཔའ་བོ་འདྲ།། ནད་ཀྱི་དགྲ་
དཔུང་ཆོམས་མི་འགྱུར་ཞེས་པས། བཙལ་བས་རྙེད་པར་དཀའ་བའི་སྨན་དང༌།
རང་བསྲུང་བའི་སྨན་དང་། གང་དགོས་པའི་ཆ་བྱད་རྣམས་རང་ལ་མེད་ན་
ནད་མི་བསོས་ལ། རང་ཉེན་ཆེ་བས། དཔེར་ན་གོ་མཚོན་མེད་པའི་དཔའ་བོ་
གཡུལ་དུ་ཞུགས་ཀྱང་ཕར་གནོད་པ་མི་འཁྱོལ་ལ་རང་ཉེན་ཆེ་བ་དང་འདྲའོ།།
བཅུ་གཉིས་པ་ནི། གཏར་སྲེག་མི་ཤེས་སྨན་པ་དེ།། ནང་ཡན་མེད་པའི་རྐུན་མ་
འདྲ།། ནད་དང་དཔྱད་དུ་འཛོལ་བར་འགྱུར་ཞེས་པས། གཏར་ཁ་དང་མེ་
བཙའ་གཉིས་མི་ཤེས་ན་ནད་དང་དཔྱད་དུ་འཛོལ་འགྲོ་སྟེ། དཔེར་ན་ནང་ཡན་
མེད་པའི་རྐུན་མས་ཁང་སྟོང་ལ་བུག་པ་ཕུག་པ་དང་འདྲའོ།། བཅུ་གསུམ་པ་ནི།
ཧྲིལ་དྲིལ་བས་སྨན་པ་ངན་པའི་སྐྱོན་ཏེ། དེ་ཕྱིར་སྨན་པ་ངན་པས་ནི། ལྕི་ཡང་
ལོག་པར་རྟོག་པ་ཡིན། གསོ་བ་ལོག་པ་དག་ཏུ་འགྱུར།། བདུད་ཉིད་སྨན་པའི་



360
འབུམ་ནག་འབུམ་ཆུང་།
ཆ་བྱད་ཅན།། གཤིན་རྗེ་ཞགས་པ་ཐོགས་པས་ན། སྲོག་གི་གཟུ་བ་ཡིན་པའི་
ཕྱིར། འབྲེལ་བར་མི་བྱེ་[བྱེད]འཁོར་རྣམས་ཕུང་ཞེས་པས། གོང་དུ་བཤད་
པའི་སྐྱོན་དེ་རྣམས་ཚང་བའི་སྨན་པ་ནི་ངན་པ་སྟེ། ནད་ལྕི་བ་ལ་ཡང་བར་རྟོག་
ནས་གསོ་བ་ཆུང་ངུ་བྱས་པས་མི་བསོས་ལ། ཡང་བ་ལ་ལྕི་བར་རྟོགས་ནས་གསོ་
བ་དྲགས་པས་ནད་གཞན་སྐྱེད་པའི་ཕྱིར་རོ།། དེ་ལྟ་བུ་དེ་འཆི་བདག་གི་བདུད་
སྨན་པའི་ཆ་ལུགས་ སུ་ སྤྲུལ་ པ་ཡིན་པས། སྨན་ པ་ངན་པ་དེས་གཤིན་རྗེའི་
ཞགས་པ་ཐོགས་ནས་ནད་པ་ལ་འདེབས་པར་བྱེད་ཅིང་། སྲོག་བརྟན་པོ་དེ་
འདེགས་ཤིང་འདོན་པའི་གཟུ་བ་ཡིན་པས། སྔར་འབྲེལ་མེད་ན་འབྲེལ་མི་བྱ།།
སྔར་འབྲེལ་ཟིན་ན་ཡང་ད་ནད་པའི་ཕྱོགས་སུ་མི་བསྟེན་པར་ཐབས་ཀྱིས་སྤང་བ་
གཅེས་སོ།། སྨན་པའི་ལས་ལ་མདོར་རྒྱུས་གཉིས་ཏེ། མདོར་བསྟན་ནི། སྨན་
པའི་ལས་ལ་ ཐུན་མོང་ཁྱད་པར་གཉིས་ཞེས་པས། ཐུན་མོང་སྤྱིའི་ལས་དང་།
ཁྱད་པར་སོ་སོའི་ལས་གཉིས་སོ། དེ་ཡང་རྒྱས་པར་བཤད་ན། ཐུན་མོང་སྤྱིའི་
ལས་ལ་ཡང་མདོར་རྒྱུས་གཉིས་ཏེ། དང་པོ་ནི། དང་པོ་ལུས་ངག་ཡིད་ཀྱི་བྱ་
བའི་ལས་ཞེས་པས། ལུས་ཀྱི་ལས་དང༌། ངག་གི་ལས་དང༌། ཡིད་ཀྱི་ལས་སོ།།
དེ་ཡང་རྒྱས་པར་བཤད་ན་ལུས་ཀྱི་ལས་ནི། ལུས་ཀྱི་སྨན་དང་ཆ་བྱད་འཚོགས་
པར་བསག ནད་པའི་བྱ་བ་གང་ཡིན་དོན་དུ་གཉེར་ཞེས་པས། ནད་པ་ཕལ་
གྱིས་བཙལ་ཡང་རྙེད་པར་དཀའ་བའི་སྨན་དང་ཆ་བྱད་ གང་ལ་གང་དགོས་
ཐམས་ཅད་འཚོགས་པར་བསག ནོད་པ་བརྟག་པ་དང་། བསྐོར་བ་དང༌།
སྨན་སྦྱོར་བ་དང་། དཔྱད་བྱེད་པ་ཐམས་ཅད་དུས་ལས་མ་འདས་པར་ཤིན་ཏུ་
བརྩོན་པར་བྱེད་པའོ།། ངག་གི་ལས་ནི་ཁ་དམར་གདགས་པ་སྟེ་ཞེས་པས། ཁ་
དམར་གཉིས་སུ་གདགས་པ་དང་། གསུམ་དུ་གདགས་པའོ།། ཁ་དམར་གཉིས་
སུ་གདགས་པ་ནི། རྟོགས་ན་ཁྲོམ་དུ་དུང་འབུད་ལྟ་བུར་གདགས།། འཚོ་བར་
ཁས་བླང་འཆི་ན་དུས་གདབ་ གཅེས་ཞེས་བྱ་བས། འཚོ་འཆིའི་ཆ་ ཕྱེད་པར་
རྟོགས་ན་ ནད་ པའི་འཁོར་ ཐམས་ ཅད་ ཀྱི་ མདུན་ དུ་ ཁ་ དམར་ གསལ་ བོར་



༄༅ཎའབུམ་ཆུང་།
___ 361
འདོགས་པ་སྟེ། སོས་པར་འདུག་ན་འདི་ངེད་ཀྱིས་འཚོ་བར་ཁ་གཟེགས་ཀྱིས་
དོགས་སྤུ་ཙམ་མེད་དོ་ཞེས་སོས་པར་ཁས་བླང་། མི་འཚོ་བར་འདུག་ན་འདི་ལ་
སངས་རྒྱས་སྨན་བླས་གཟིགས་ཀྱང་མི་འཚོ་ཐག་ཆོད་པས་དེ་ལྟར་ཤེས་པར་གྱིས་
ཤིག་ཅེས་དུས་འདེབས་པོ་སྟེ། དེ་ལ་ནི་བླ་མའི་མན་ངག་རང་གི་མྱོང་བ་བསོད་
ནམས་ཀྱི་སྟངས་ཀ་གསུམ་འཛོམ་དགོས་ཏེ། དཔའ་ལྟོ་ཡོད་པའོ།། ཉམས་མ་
ལོན་ན་སྦྲུལ་ལྕེ་ལྟ་བུར་གདགས། གཉིས་ལ་ཞོན་ནས་གང་བཟང་སྟེང་དུ་འབྲོས་
ཞེས་བྱ་སྟེ། འཚོ་འཆི་གང་ ཡང་མ་རྟོགས་ན་སྦྲུལ་ལྕེ་ལྟར་གཉིས་འཛིན་དུ་
གདགས་དགོས་ཏེ། ནང་མི་རྣམས་ལ་སོས་ནས་འོང་ཞིག་སྨྲ། ཕྱི་མི་རྣམས་ལ་
ཉེན་ཆེ་བར་སྨྲས་པས། སོས་པར་གྱུར་ན། ཕྱི་མི་རྣམས་ན་རེ་སྨན་པ་རང་ཡང་
དེ་དུས་བྱེད་ནས་འདུག་པ་ཡིན་ཏེ། ད་སོས་འདུག་པས་མཁས་པར་བྱུང་ངོ་
ཟེར་བ་འོང་། ནང་མི་རྣམས་ན་རེ་ཁ་ནིང་རང་ནས་འཚོ་བར་ཁས་བླངས་པ་
ཡིན་ཏེ། མཁས་པར་བྱུང་ངོ་ཟེར་དུ་འོང་ངོ༌།། གལ་ཏེ་ནད་པ་དེ་ཤི་ན་ཕྱི་མི་
རྣམས་ན་རེ། ཁ་ནིང་དེ་དུས་ནས་ཉེན་ཆེ་ཟེར་གྱིན་འདུག ཁྱེད་ནང་མི་ལ་
བཤད་མ་ཕོད་པ་ཡིན་ལས་ཆེ་ཟེར་འོང་ལ། ནང་མི་རྣམས་ན་རེ། སྨན་པ་དང་
དེ་དུས་ངེད་ནང་མི་རྣམས་ལ་སོས་འོང་ཟེར་འདུག་སྟེ་སེམས་གསོ་ཡིན་པར་
འདུག ཕྱི་མི་རྣམས་ལ་ནི་ཁ་དམར་གདགས་ལ་དྲང་པོར་སྨྲས་འདུག་སྙམ་པ་
འབྱུང་སྟེ། མི་ཤེས་པའི་ཡ་ཁ་ངན་པ་མི་འབྱུང་བ་ཡིན་སྐད། ཁ་དམར་གསུམ་
དུ་གདགས་པ་ལ་ཡང་མདོར་རྒྱས་གཉིས་ཏེ། མདོར་བསྟན་ནི། ཡང་ན་མཐུན་
པར་སྣང་ལ་གསལ་གདབ་ཅིང་། བློ་ཡིས་ཆོད་པ་ཡུལ་དང་བསྟུན་བྱས་ལ།།
སྲིད་པའི་སྒོ་མི་དགག་པར་རྫོང་ལ་བྲོས་ཞེས་པས། མཐུན་སྣང་གསལ་འདེབས་
པའི་ཁ་དམར་དང༌། བློས་ཆོད་ཡུལ་དང་བསྟུན་པའི་ཁ་དམར་དང༌། སྲིད་
པའི་སྒོ་མི་དགག་པའི་ཁ་དམར་རོ།། དེ་ཡང་རྒྱས་པར་བཤད་ན། མཐུན་སྣང་
གསལ་འདེབས་ཀྱི་ཁ་དམར་ནི། དང་པོ་ནད་པས་དོགས་དང་སྨན་པས་དོགས།།
གཅིག་པར་མཐུན་ན་དེ་ཉིད་གསལ་བར་བརྗོད་ཅེས་པས། དཔེར་ན་ནད་པ་



362
༄༅།འབུམ་ནག་འབུམ་ཆུང་།
དེས་དུག་ ཏུ་ དོགས་ པ་ ཅིག་ལ་སྨན་པས་ ཀྱང་ དུག་ ཏུ་ དོགས་ ཏེ། དེ་ གཉིས་
མཐུན་པར་སྣང་ན་འདི་ནི་དུག་གི་ནད་ཡིན་ཏེ། རྟགས་འདི་ ལྟ་བུ་འབྱུང་
དགོས་པ་ ཡིན་ ཞེས་ ཁོ་ ལ་ ཡོད་ པའི་ རྟགས་ རྣམས་ བརྗོད་ པས་ ངེས་ པ་སྐྱེའོ།།
བློས་ཚོད་ཡུལ་དང་བསྟུན་པའི་ཁ་དམར་ནི༔ གཉིས་པ་ནད་པས་དུག་ཏུ་དོགས་
པ་ལ། གཞན་བཟུང་ཐོག་ཏུ་མ་བྱུང་ཟེར་སྲིད་ཕྱིར།། བློ་བསྟུན་དེ་དག་ནད་
གང་ཡིན་ པར་ གསོ། ཞེས་པས། ཁ་དམར་གསུམ་དུ་འདོར་བའི་གཉིས་པ་
སྟོན་ཏེ། དེ་ཡང་ནད་པ་དེ་ངའི་འདི་དུག་རང་ཡིན་ཞེས་ཟེར་ནས་བློ་ཕྱོགས་
གཅིག་ཏུ་ཆོད་ནས་འདུག་ན། སྨན་པས་སྨུག་པོ་ལྟ་བུར་རྟོགས་ནས་འདི་སྨུག་
པོ་ཡིན་ནོ་བྱས་ན། ཁོའི་རྟོག་པ་ལ་ཨ་འཐས་དེའི་ཐོག་ཏུ་མ་བྱུང་བས། ང་དུག་
རང་ཡིན་ཏེ་སྨན་པས་གཞན་དུ་བཟུང་ངོ་ཟེར་ནས་བློ་མི་གཏོད་པར་སྲིད་པས།
ཡིན་པ་སྨུག་པོ་ལྟ་བུ་ཡིན་ཡང་ཁྱོད་ཀྱི་ནད་འདི་ཁྱོད་རང་དོགས་པ་ལྟར་དུག་
རང་ཡིན་པར་འདུག་གོ་ཞེས་ཁོའི་བློ་དང་བསྟུན་པས་ཁོ་ཡིད་ཆེས་ནས་འོང་ལ།
རང་འཆོས་ ལུགས་ ནི་ སྨན་དཔྱད་ཟས་སྤྱོད་ ཐམས་ ཅད་ནད་ གང་ཡིན་ པར་
འཆོས་སོ།། སྲིད་པའི་སྒོ་མོ་མི་དགག་པར་རྫོང་ལ་བྲོས་པ་ནི། གསུམ་པ་འཚོ་
འཆི་ཉེན་ཆེ་ཉེན་ཆུང་རྣམས།། ཀླུང་རྟ་ལས་དབང་བསོད་ནམས་རྐྱེན་དབང་
གིས།། ཇི་འདྲར་འཚོ་ལ་ཇི་འདྲར་འཆི་བའི་ཕྱིར།། ཁ་དམར་ཧ་ཅང་གསལ་
བར་སྨྲ་མི་རུང་། ཉེན་ཆེར་ཚོར་ཡང་གསོ་རུ་ཡོད་པར་སྨྲ།། ཉེན་ཆུང་ཚོར་
ཡང་བྱ་ར་དགོས་པར་སྨྲ།། ལར་ནི་འཇིག་རྟེན་མི་ཆོས་བསྣུན་པ་གཅེས་ཞེས་བྱ་
བ་ལ། ནད་པ་དང་སྨན་པ་གཉིས་ཀའི་བསོད་ནམས་དར་རྒུད་དང༌། མཐུན་
རྐྱེན་འཛོམ་མ་འཛོམ་གྱི་དབང་གིས་ཉེན་ཆེ་ཞིང་འཆི་བར་རྟོགས་པ་ལ་ཡང་སོས་
པ་སྲིད་ལ། ཉེན་ཆུང་ཞིང་སོས་པར་རྟོགས་པ་ལ་ཡང་འཆི་བར་འགྱུར་བ་སྲིད་
པའི་ཕྱིར་རོ།། དེས་ན་རང་་གིས་རྟོགས་ཚོད་རང་ཡང་སྨྲར་མི་བ ཏུབ་སྟེ། ཇི་
ལྟར་ཉེན་ཆེ་ཞིང་འཆི་བར་ མཐོང་ཡང་། འདི་ལ་ཡང་གསོ་ཐབས་ཡོད་ཀྱིས།
བཅོས་ཀ་བཞིན་བསྒྱུར་ཡིན་བྱེད། མི་རྟ་ཁྱི་གསུམ་མ་ཤི་བར་དུ་གསོས་བྱ་བ་



༄༅།འབུམ་ཆུང་།
363
ཡིན། མ་ཤི་དགོས་བྱས་ལ་སེམས་གསོ་ཡིན་འཆོས་པའོ།། ཇི་ལྟར་ཉེན་ཆུང་
ཞིང་འཚོ་བར་ཚོར་ན་ཡང་། འདི་ལ་ཡང་གར་དགར་བཞག་པས་མི་འོང་སྐྱོན་
དུ་འགྱུར་ཉེན་ཡོད། ལེ་ལོ་སོར་གཅིག་ལ་ གྱོད་འདོམ་གང་བྱ་བ་ཡིན་བྱས་ལ་
དཔའ་ལྟོ་མེད་པའི་སྨན་དང་སྤྱོད་ལམ་བསླབ་བོ།། དེ་རྣམས་ཀྱང་རང་ལ་བློ་
གཏད་ནས་འཆོས་པའི་ཁ་དམར་ཡིན་གྱི། སྨན་པ་གཉིས་བར་དུ་འཇུག་པ་ལྟ་
བུ་ཡིན་ན། འཆི་འཆི་འདྲ་ན་ཁག་ཕར་ལ་བསྐྱུར། འཚོ་འཆི་འདྲ་ན་ཞིམ་ཁ་
རང་གིས་ལེན་ཤེས་དགོས་ཏེ། ལར་ནི་མི་ཆོས་འཇིག་རྟེན་དང་བསྟུན་ཤེས་པ་
གལ་ཆེའོ།། ཡིད་ ཀྱི་ ལས་ ནི། ཡིད་ ནི་ མ་ འཁྲུལ་ བརྩོན་ པས་ བསམ་ ཞིང་
གཞིགས་ཞེས་པས། ནད་ངོས་འཛིན་པ་དང་། གསོ་ཚུལ་དང༌། གསོ་ཐབས་
ལ་སོགས་པ་ཐམས་ཅད་མ་འཁྲུལ་བར་བསམ་གཞིགས་ཐེངས་[ ཐོངས]པ་གལ་
ཆེ་སྐད། ཁྱད་པར་གྱི་ལས་ལ་ཡང་མདོར་རྒྱུས་གཉིས་ཏེ། མདོར་བསྟན་ནི།
ཁྱད་པར་ལས་ལ་ལྟ་སྒོམ་སྤྱོད་པ་གསུམ་ཞེས་པས། ལྟ་བ་དབུ་མར་ལྟ། སྒོམ་པ་
ཚད་མེད་བཞི་བསྒོམ། སྤྱོད་པ་མི་དགེ་བ་སྤོང་ཞིང་དགེ་བ་བསྒྲུབ་པའོ།། དེ་
ཡང་རྒྱས་པར་བཤད་ན། ལྟ་བ་ནི། ལྟ་བ་ཆོས་རྣམས་ཀུན་ལ་དབུ་མར་བལྟ།།
དམན་མཐའ་ལྷག་མཐའ་ལོག་པའི་མཐའ་སྤངས་པའི།། ཡང་དག་དབུ་མར་
བལྟ་བ་ལྟ་བའི་མཆོག་ཅེས་པ་སྟེ། སྤྱིར་ཆོས་ཐེག་པ་རིམ་པ་དགུ་ཡོད་ལ། དེ་
རྣམས་ཀྱི་ནང་ནས་དབུ་མར་མཐུན་པར་རྟོགས་པ་སྟེ། དབུ་མ་ནི་མཐའ་དང་
བྲལ་བ་ལ་ཟེར་བ་ཡིན་པས། འདིར་ཡང་དམན་ལྷག་ལོག་པའི་མཐའ་གསུམ་
དང་བྲལ་བ་སྟེ་ཡང་དག་པའི་དབུ་མར་བལྟའོ། དེ་ཡང་ནད་བརྟག་པའི་དུས་
ན་ནད་ཆེན་པོ་ལ་ཆུང་བར་རྟོགས་པ་ནི་དམན་པ། ཆུང་ངུ་ལ་ཆེན་པོར་རྟོགས་
པ་ནི་ལྷག་པ། ཆེ་ཆུང་གང་དུ་ཡང་མ་རྟོགས་པ་ནི་ལོག་པའོ།། དེ་གསུམ་ག་
དང་བྲལ་ཏེ་ཡང་དག་པར་ཇི་ལྟ་བ་བཞིན་རྟོགས་པ་ནི་དབུ་མའི་ལྟ་བའོ།། ནད་
གསོ་བའི་དུས་སུ་ནད་མ་ཆོམས་པ་ནི་དམན་པ། ནད་དེ་ཟད་ནས་ནད་གཞན་
སློང་བ་ནི་ལྷག་པ། ཚ་བ་ལ་དྲོད་ཀྱིས་བཅོས། གྲང་བ་ལ་བསིལ་གྱིས་བཅོས་པ་



364
འབུམ་ནག་འབུམ་ཆུང་།
ལྟ་བུ་ལོག་པའོ། མཐའ་དེ་གསུམ་དང་བྲལ་ནས་ཡང་དག་པའི་གསོ་བ་ཤེས་པ་
ནི་དབུ་མའི་ལྟ་བའོ།། སྒོམ་པ་ནི། སྒོམ་པ་ཚད་མེད་བཞི་ཡི་ངང་དུ་གནས།།
ལོག་པའི་གོལ་ས་བཞི་རུ་མ་ཤོར་དཔྱད་ཅེས་པས། ཚད་མེད་བཞི་ནི་བསམ་པ་
དཀར་བའི་སྐབས་སུ་བཤད་པས་གོ་སླ་སྟེ། ལས་དང་བྱ་བ་སྤྱོད་ལམ་རྣམ་བཞི་
ཅི་བྱེད་ཀྱང་ཚད་མེད་བཞི་ལས་མ་གཡོས་པར་བསྒོམ་པའོ། ལོག་པའི་གོལ་ས་
བཞི་ནི། ནད་པ་གསོ་རྒྱུ་མང་པོ་བྱང་ན་དགའ་བ་དང་། སྦྱངས་ན་དགའ། ཤི་
ན་དགའ་བ་སྙམ་ན་དགའ་བ་ལོག་པ་ཡིན། ནད་པ་འདི་དུས་སུ་མི་དྲག་ཅིང་ན་
བར་བྱས་ལ་ཟས་ནོར་དབྲལ་ལོ་སྙམ་ན་སྙིང་རྗེ་ལས་ལོག ནད་པ་ལ་བརྩེ་བ་སྤངས་
པའི་དཔྱད་རྩུབ་མོ་བྱས་པ་དང་། ནད་ཕན་རུང་ཤི་རུང་ང་རང་གི་གྲགས་པ་ཅི་
ཐོན་དང་ལག་ཐོབ་ཅི་མང་བྱ་སྙམ་ན་བྱམས་པ་ལོག། ནད་པ་བཟང་པོ་འཆོས་
ངན་པ་རྣམས་མི་འཆོས་སྙམ་ན་བཏང་སྙོམས་ལོག་པ་ཡིན་ཏེ། སྐྱོན་དེ་རྣམས་
ཀྱི་སྟེང་དུ་མ་ཤོར་བར་གལ་ཆེའོ༎ སྤྱོད་པ་ལ་ཡང་གཉིས་ལས། སྤང་ཞིང་དོར་
བའི་སྤྱོད་པ་ནི། སྤྱོད་པ་བླང་དོར་གཉིས་ལས་མི་དགེ་སྤང་།། སྨྱོ་འཆལ་ཐོ་ཅོ་
རིག་པ་ངན་སྤྱོད་དོར་ཞེས་པས། མི་ དགེ་ བ་ནི་ བཅུ་ སྟེ། ནད་པའི་ཆེད་དུ་
སེམས་ཅན་གཞན་གྱི་སྲོག་མི་གཅོད་ཅིང་། བརྩོན་འགྲུས་བྱས་ན་སོས་ངེས་པའི་
ནད་པ་ལ་ལེ་ལོས་ ཤིར་ མི་གཞུག ནད་ པའི་ཁྱིམ་ནས་ནོར་རྫས་མི་ རྐུ་ཞིང་
ཐབས་ཀྱིས་མི་ དབྲལ། ནད་ པའམ་ནད་པའི་ཆུང་མ་ལ་ སོགས་ལ་མི་གཡེམ།
རང་གསོ་ སྙིང་མི་ འདོད་ པའི་ནད་ པ་ ལ་ དེ་ ཤོལ་ དུ་ རེ་ བའི་ རྫུན་མི་བྱ་ཞིང་།
འདོད་པའི་དབང་གིས་ མི་དགོས་ བཞིན་གྱིས་སྨན་དཔྱད་འཚོལ་དུ་མི་གཞུག་
ནད་གཡོག་སོགས་ལ་སྙད་བཏགས་པའི་ཕྲ་མ་མི་སྨྲ། ཁྱོད་སོས་དུས་མི་འོང་
ཞེས་པའམ། འཆི་བར་འདུག་ ཅེས་ པ་ ལ་ སོགས་ པ་ སེམས་གསོད་ པའི་ངག་
འཁྱལ་མི་སྨྲ། ནད་པ་ལ་རྒོལ་བ་དང་ཁྲོ་བའི་ཚིག་རྩུབ་མི་སྨྲ། ནད་པའི་ནོར་
ཡིད་དུ་འོང་བ་ལ་ བརྣབ་ སེམས་ཀྱིས་ ཐོབ་ པ་ མི་དབྲལ། ནད་ པ་ལ་ གནོད་
སེམས་ཀྱིས་དཔྱད་ཁམས་ཅན་སོགས་མི་བྱ། ནད་པ་འདི་ཤི་ན་དགའ་སྟེ་མནོ་



༄༅འབུམ་ཆུང་།
365
བའི་ལོག་ལྟ་མི་བྱ། དེ་རྣམས་མི་བྱ་བ་ཅིའི་ཕྱིར་ན། ཐུབ་པའི་དབང་པོའི་ཞལ་
ནས་ཀྱང༌། གང་ཞིག་ནད་པ་ལ་བརྙས་པ་བྱས་པ་ནི་བདགུ་ལའོ། ནད་པ་ལ་
བསྙེན་བཀུར་བགྱིས་བ་གང་ཡིན་པ་ཡང་བདག་ལ་སྟེ། དེ་བས་རྒྱུ་འབྲས་ལ་
ཆེད་དུ་བརྩི་བ་རྣམས་ནི་ཅི་ནས་ཀྱང་དེ་ལྟར་ཤེས་པར་བྱའོ་ཞེས་གསུངས་པས་
ནད་པ་ལ་སྡིག་བསགས་ན་ཡང་སངས་རྒྱས་ལ་བསགས་པ་དང་ཁྱད་མེད་ལ།
ནད་པ་ལ་ཚོགས་བསགས་ན་ཡང་སངས་རྒྱས་ལ་བསྙེན་བཀུར་བྱས་པ་དང་ཁྱད་
མེད་པར་བཤད་དོ།། སྨྱོ་སྤྱོད་གསུམ་དོར་བ་ནི། ཕྱི་མའི་རྣམ་སྨིན་འཁུར་ན་
སྨན་པ་སྨྱོ།། མཁས་ལ་སྙམ་དུ་རེ་ན་སྨན་པ་སྨྱོ། རང་བཅོས་གྲོགས་ངོ་འདོམ་
ན་སྨན་པ་སྨྱོ། ཞེས་བྱ་སྟེ། ཕྱི་མ་རྒྱང་དུ་བཞག་ནས་ཚེ་འདི་ལ་གྲགས་པ་ཅི་
ཐོན་དང་ནོར་རྫས་ཅི་ཐོབ་བྱེད་པ་དེ་སྨྱོ་བ་ཡིན་ཏེ། ཚེ་འདི་བས་ཕྱི་མ་རིང་བའི་
ཕྱིར་རོ། སྨན་པ་གཉིས་བར་དུ་བཅུག་པའི་དུས་སུ་རང་བས་མཁས་པ་ཅིག་
བྱུང་ན་དེའི་འོག་ཏུ་མི་འཛུལ་བར་ཚུལ་འཆོས་དང་དྲེགས་པ་བསྐྱེད་དེ་སྙམ་པ་
རེ་ན་ཡང་སྐྱོ་བ་ཡིན་ཏེ། མཁས་པ་ཞེ་ཁྲེལ་བའི་ཕྱིར་རོ།། ཡང་སྨན་པ་མཉམ་
པོ་གཉིས་བར་དུ་བཅུག་པ་ལ། ནད་པ་གསོ་བའི་དཀའ་བ་རང་གིས་སྤྱད་ནས་
ཁྱད་ཆོས་དང་ནོར་ཁོ་ལ་ཤོར་ན་སྨྱོ་བ་ཡིན་ཏེ། ཁོས་བྲིད་པས་དོན་མ་གྲུབ་པའི་
ཕྱིར་རོ།། འཆལ་སྤྱོད་གསུམ་དོར་བ་ནི། བློ་བྲིད་རྫུ་འཕྲུལ་བྱེད་ན་སྨན་པ་
འཆལ། ཁས་བླངས་དོན་ཐོག་མི་རྒྱུག་སྨན་པ་འཆལ། ལེ་ལོ་ཆང་དབང་ཆེ་ན་
སྨན་པ་འཆལ་ཞེས་བྱ་སྟེ། བློ་བྲིད་དམ་རྫུ་འཕྲུལ་གྱི་སྒོ་ནས་རྡེའུ་འདོན་པའམ།
མིག་འབྱེད་པའམ། སྐྲ་འདོན་པ་ལ་སོགས་པའི་ཟས་ནོར་སྡུད་པའི་ཐབས་ཕྲ་མོ་
ལ་ཡན་ནས། གཅོང་སྡེ་བཞི་སོགས་དཀའ་བའི་ནད་མི་འཆོས་ན་ཡང་འཆོལ་བ་
སྟེ། ཚུལ་བཞིན་གྱིས་མི་དྲིན་པའི་ཕྱིར་རོ།། ཁས་བླངས་པའི་དོན་ཐོག་ཏུ་མི་
རྒྱུག་ན་ཁ་མི་རྟག་ན་འཆལ་བ་ཡིན་ཏེ། རང་ལ་བསྔགས་པར་མི་བལྟ་བའི་ཕྱིར་
རོ།། ལེ་ལོ་དང་ཆང་དབང་ཆེས་ནས་ནད་བལྟ་བ་ལས་གཡེལ་ན་འཆལ་བ་ཡིན་
ཏེ། ནད་པ་ཤོར་ན་མིས་འཕྱ་ལ་རང་འགྱོད་པའི་ཕྱིར་ རོ།། ཐོ་ཅོའི་སྤྱོད་པ་



366
༄༅།འབུམ་ནག་འབུམ་ཆུང་།
གསུམ་དོར་བ་ནི། བསླབ་ཤེས་མེད་པའི་དྲེགས་པ་ཐོ་ཅོ་ཡིན།། ནོར་རྫས་མེད་
པའི་འཆོར་འདོད་ཐོ་ཅོ་ཡིན། མཉམ་འགྲོགས་ཁྱད་གསོད་བྱེད་ན་ཐོ་ཅོ་ཡིན་
ཞེས་བྱ་སྟེ། རང་ལ་ཡོན་ཏན་ཅི་ཡང་མེད་པའི་གྲགས་པ་ཆེན་པོ་བྱེད་ན་ཐོ་ཅོ་
ཡིན་ཏེ། བསོད་ནམས་ཁ་དགག་པའི་ཕྱིར་རོ།། རང་ལ་ནོར་རྫས་ཅི་ཡང་མེད་
པའི་ཐབ་ཀ་དང་ཕྱི་འཆོར་ཆེན་པོ་བྱེད་ན་ཐོ་ཅོ་ཡིན་ཏེ། སྦྲང་དཀར་ལ་བསྟོད་
པའི་ཕྱིར་རོ།། སྨན་པ་མགོ་སྙམ་རྣམས་ལ་ཁྱད་གསོད་བྱེད་ན་ཐོ་ཅོ་ཡིན་ཏེ།
རང་སྲོག་སྐྱེལ་བའི་ཕྱིར་རོ།། དིག་སྤྱོད་གསུམ་དོར་བ་ནི། བྱས་ལ་རང་དོན་
མེད་ན་དིག་ པ་ཡིན། ནད་ལ་ཁུ་འཕྲིག་མེད་ན་དིག་ པ་ཡིན།། རོ་ལ་སྨན་
དཔྱད་བྱེད་ན་དིག་པ་ཡིན་ཞེས་བྱ་སྟེ། ནད་གསོ་བ་ལ་དཀའ་ཐུབ་ཆེར་བྱས་ཏེ་
རང་གི་འདོད་དོན་བསྒྲུབ་མི་ཤེས་ན་དིག་པ་ཡིན་ཏེ། རང་དོན་འཆལ་བར་
ཤོར་བའི་ཕྱིར་རོ།། ནད་ངོས་འཛིན་པའམ་ནད་གཉའ་གཅོག་པའི་དུས་སུ་འདི་
ཡིན་ནམ། འདིར་འགྲོའམ་སྙམ་པའི་ཁུ་འཕྲིག་མེད་པར་ཕྱོགས་གཅིག་ལ་ཞེན་
ན་དོག་པ་ཡིན་ཏེ། ནད་ཟོ་མི་ལོན་ཞིང་འོག་འདྲིས་སམ་མི་ཚོར་བའི་ཕྱིར་རོ།།
འཆི་ངེས་པ་རོ་ལྟ་བུའི་ནད་པ་ལ་སྨན་དཔྱད་བྱེད་ན་དིག་པ་ཡིན་ཏེ། རོ་ལ་
ཚབས་བྱེད་པའི་ཕྱིར་རོ།། ངན་སྤྱོད་གསུམ་དོར་བ་ནི། མཉམ་གཉིས་གོང་དུ་
ཤོར་ན་སྨན་པ་ངན། སྨན་དང་ཆ་བྱད་གཡར་ན་སྨན་པ་ངན། ནད་པ་དཔེ་
ཡིས་འཆོས་ན་སྨན་པ་ངན་ཞེས་བྱ་སྟེ། སྨན་པ་མཉམ་པོ་ལ་ཅིག་ཤོས་གོང་དུ་
ཤོར་ན་ངན་པ་ཡིན་ཏེ། རང་མགོ་མ་ཐོན་པའི་ཕྱིར་རོ།། སྨན་པ་རང་གི་སྣོད་
ན་མེད་ པ་སྨན་དང་ཆ་བྱད་གཞན་ལ་གཡར་བསྐྱི་དགོས་ན་ཡང་ རང་ངན་ པ་
ཡིན་ཏེ། གཞན་ལ་རག་ལུས་པའི་ཕྱིར་རོ།། ནད་པ་དཔེ་ཡིས་འཆོས་ན་ཡང་
རང་ངན་པ་ཡིན་ཏེ། མན་ངག་ཁོང་དུ་མ་ཆུད་པའི་ཕྱིར་རོ། དེ་ལྟར་སྤྱོད་པ་
ངན་པ་ལྔ་གསུམ་བཅོ་ལྔ་དེ་དོར་ཅིང་མེད་པར་བྱའོ།། སྤྱད་པར་བྱ་བའི་སྤྱོད་པ་
ནི། སྦྱིན་དང་ཚུལ་ཁྲིམས་བཟོད་པ་བརྩོན་འགྲུས་སྤྱད་ཅེས་པ་སྟེ། སྦྱིན་པའི་
ཕ་རོལ་ཏུ་ཕྱིན་པ་ལ་སྤྱད་པ་ནི། སྨན་ལ་སེར་སྣ་མེད་པ་སྟེར་བ་ཟང་ཟིང་གི་



༄༅འབུམ་ཆུང་
367
སྦྱིན་པ་ཡིན། ངག་གི་ནད་པའི་སེམས་གསོ་བ་ཆོས་ཀྱི་སྦྱིན་པ། གཅེས་པའི་
སྲོག་སྟེར་བ་མི་འཇིགས་པ་སྐྱབས་ཀྱི་སྦྱིན་པའོ།། གཡོ་སྒྱུ་ཚུལ་འཆོས་ཀྱི་དྲི་མས་
མ་གོས་པ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡིན། དེ་བཞིན་དུ་ནད་པའི་ཁོང་ཁྲོ་
སོགས་ལ་བཟོད་པ། བརྟག་དཔྱད་དང་བཅོས་ལ་ལེ་ལོ་མེད་པ་ནི་བརྩོན་འགྲུས་
ཀྱི་ཕ་རོལ་ཏུ་ཕྱིན་པ་བཞི་ལ་སྤྱོད་པའོ།། འོ་ན་སྨན་པ་ལ་བསམ་གཏན་དང་ཤེས་
རབ་མེད་དམ་ཞེ་ན། ལྟ་བ་མཐའ་གསུམ་དང་བྲལ་བ་དེ་ཤེས་རབ་ལ་རག་ལུས་
པས་ཤེས་རབ་ཀྱི་མཆོག་ཡིན། ཚད་མེད་བཞི་བསྒོམ་པ་ལ་གོམས་པ་དེས་བསམ་
པ་ལ་བརྟན་པ་ཐོབ་པར་བྱེད་པས་ན་བསམ་གཏན་ཡིན་ཏེ། ཕ་རོལ་ཏུ་ཕྱིན་པ་
དྲུག་ཀུ་ རྫོགས་ པར་བྱེད་ པའོ། དྲུག་ པ་ སྨན་ པའི་འབྲས་བུ་ལ་ མདོར་ རྒྱུས་
གཉིས་ཏེ། མདོར་བསྟན་ནི། སྨན་པའི་འབྲས་བུ་གནས་སྐབས་མཐར་ཐུག་
གཉིས་ཞེས་པས། གནས་སྐབས་ཀྱི་འབྲས་བུ་དང་མཐར་ཐུག་གི་འབྲས་བུ་
གཉིས་སོ།། དེ་ཡང་རྒྱས་པར་བཤད་ན། གནས་སྐབས་ཀྱི་འབྲས་བུ་ལ་གཉིས་
ཏེ། འབྲས་བུའི་ངོ་བོ་དང་། དེ་བསྒྲུབ་པའི་ཡན་ལག་གོ། ངོ་བོ་ནི། གནས་
སྐབས་འབྲས་བུ་ཚེ་འདིར་སྐྱིད་པ་དང༌།། དབང་དང་ལོངས་སྤྱོད་དགའ་བདེ་
ལྡན་པར་འགྱུར་ཞེས་པས། གནས་སྐབས་ཀྱི་འབྲས་བུ་ནི་ཚེ་འདིར་འབྱུང་སྟེ།
རང་ལ་ནད་མེད་པར་བྱས་ཏེ་མི་ན་བར་གནས་པ་ལ་འཚོ་བའི་ལོངས་སྤྱོད་ནད་
པས་སྦྱོར་བས་ལུས་ངག་ཡིད་གསུམ་བདེ་བར་གནས་ཤིང་། ལྟོ་རྒྱབ་ཕུན་ཚོགས་
འབྱོར་བ་ནི་སྐྱིད་ཅེས་བྱའོ།། སྙན་གྲགས་ཐོབ་ཙ་ན་ཡུལ་ཁམས་དབང་དུ་འདུ་
སྟེ། རབ་རྟ་བའི་ཉིན་ལམ་གྲུ་བཞི། འབྲིང་མི་རིང་ག མཐའ་མར་ཡང་དྲོ་
ལམ་གྲུ་བཞིར་སྐྱེལ་མ་ཐུབ་པར་འགྱུར་བའི་ཕྱིར་དབང་ཞེས་བྱའོ།། ཡང་ན་
ནད་ལ་དབང་ཐོབ་པ་དང་ཚེ་ལ་དབང་ཐོབ་པའོ། ལོངས་སྤྱོད་ནི། གནས་
ཕུན་སུམ་ཚོགས་པ། འཁོར་ཕུན་སུམ་ཚོགས་པ། ལོངས་སྤྱོད་ཕུན་སུམ་ཚོགས་
པ་ལ་ལོངས་སྤྱོད་དུ་ཡོད་པའོ། དེ་རྣམས་གྲུབ་ཙ་ན་སྡུག་བསྔལ་དང་བྲལ་བས་
དགའ་བ་དང་བདེ་བ་ལ་གནས་པ་ནི་འབྲས་བུའོ།། དེ་གྲུབ་པར་བྱེད་པའི་ཡན་



368
༄༅།འབུམ་ནགུ་འབུམ་ཆུང་།
ལག་ནི། དེ་དག་གྲུབ་པར་བྱེད་པ་སྨན་ཡིན་པས།། དེ་ཡང་རང་གི་ཡོན་ཏན་མི་
ལ་འཕྱར།། བརྩེ་འཚེབ་པའི་ཞེས་ཀྱང་ཟེར་ཏེ་སྔར་གྱི་བརྡའོ། པའི་མི་ལ་བསྟུན་ཅིང་བག་
ཕབ་ལ།། བཏིག་ ཅིང་ཚོད་བླང་སྤྱོད་པ་བསྟུན་ལ་ བཅོས།། དེ་ཡིས་བསོད་
ནམས་གྲགས་པ་ཐོབ་པར་འགྱུར།། འདོད་པའི་ཟས་དང་ལོངས་སྤྱོད་ཤུགས་
ལས་འབྱུང༌།། འདི་དུས་བག་དང་ལྡན་པས་བཙལ་བར་བྱ།། དྲིན་པའི་དུས་སུ་
ནོར་རྫས་གཤེར་ཞིང་བླང་།། འགྱངས་ན་དྲིན་ལན་བརྗེད་ནས་ལན་མི་ཕྲེལ་
ཞེས་པས། འབྲས་བུ་སྒྲུབ་ པར་བྱེད་པ་ནི་ གསོ་དཔྱད་ཀྱི་སྨན་ ཤེས་ པ་ ཡིན།
སྨན་དེ་ལས་སྙན་གྲགས་ཐོབ་པར་བྱེད་པ་ནི་མི་ཆོས་མཁས་པོ་ཤེས་པ་ཡིན་པས།
དང་པོར་གསོ་བ་ཤེས་ནས་འགོ་འཛུགས་པ་ལ་རང་གི་ཡོན་ཏན་མི་ལ་འཆར་
དགོས་ཏེ། ཇི་ལྟར་འཆར་ན། གསོ་དཔྱད་ཀྱི་སྟོང་ཐུན་ཚིག་སྨན་གྱི་རིགས་གོ་
བདེ་བ་ཐམས་ཅད་བློ་ལ་བཙུད་ནས། མི་མང་པོ་འཚོགས་ས་དང་གཉིས་གསུམ་
འཚོགས་པའི་ས་རྒྱལ་པོའི་ཁབ་བམ་གྲོང་ཁྱེར་རམ་ཆོས་གྲྭ་ཆེན་པོའི་སྲང་མདོ་ལ་
སོགས་པར་མི་རྣམས་ལ་དལ་བུས་ངས་འདི་ལྟ་བུ་ཤེས་སོ།། ཞེས་ངག་སྙན་པོ་
དང་བཅས་པས་བཤད་པར་བྱའོ།། སློབ་དཔོན་གྱི་ཆེ་བ་དང་། གདམས་པའི་
ཆེ་བ་དང༌། རང་གིས་དཀའ་ཐུབ་བྱས་ལུགས་ལ་སོགས་པ་མང་བར་ བརྗོད་
པས། སྐྱེ་བོ་རྣམས་ངེས་ཤེས་ཡོད་པར་འདུག་གོ་ཟེར་བའི་གྲགས་པ་འབྱུང་ངོ་།
དེ་ནས་ཡུལ་ཕྱོགས་ན་ནད་པ་གུང་ཡོད་པ་དེ་ལ་བརྩེ་བའི་མི་རྣམས་ལ་སྨྲའོ།།
ཞེས་པ་ལབ་སྨྲ་བའི་མིང་། འཇམ་པོས་སྤུན་ཏེ། ནད་དེ་ཇི་ལྟར་ན། སྨན་པ་སུ་ཡོད།
བཅོས་ཀ་གང་ལྟར་བྱས་ཞེས་པ་ལ་སོགས་ཞིབ་ཏུ་དྲིས་ལ། དེ་ནས་འདི་སྐད་
སྨྲའོ།། ནད་དེའི་མིང་ལ་འདི་སྐད་བྱ་བ་ཡིན། སྨན་པ་དེས་འདི་ལྟ་བུ་རང་
འཆོས་ཨེ་ཤེས་སམ། འོན་ཏེ་ཤེས་པ་ཡང་སྲིད་པ། ངས་བཅོས་ན་ནི་ཚེགས་
མེད་པར་ སོས་འོང་ལ། ངའི་སློབ་དཔོན་ནི་ནད་འདི་ཀ་འཆོས་པ་ལ་མངའ་
བརྙེས་ཤིང་མཆོག་ཏུ་མཁས་པ་ཡིན། ངས་ཀྱང་འདི་རིགས་ལ་ལག་ལེན་མང་པོ་
བྱས་ཞེས་རྣ་བར་བླུགས་ཤིང་བག་ཕབ་པས། དེར་མི་དེས་ཁོ་ལ་ཁ་མྱུལ་ནས་
༣



༄༅།འབུམ་ཆུང་།
369
ནད་པ་དེ་སྟོན་པར་འགྱུར་རོ།། སྟོན་དུ་ཕྱུང་བ་དང་རང་འཆོས་འཇུག་མི་
འཇུག་བརྟག་ཅིང་ཚོད་བླངས་ཏེ། འཆོས་མི་འཇུག་པར་ཤེས་ན་ངས་བཅོས་ན་
ཚེགས་མེད་པར་ཤེས་པ་འདུག་སྟེ། ཁོང་གིས་འཆོས་ན་ཡང་སོས་འོང་གི་བྱས་
པས་རང་མགོ་ཐོན་པའོ།། རང་ལ་འཆོས་པར་འདུག་ན་ ཁོང་དང་སྤྱོད་ པ་
བསྟུན་ཏེ་འགྲོགས་བདེ་བར་བྱས་ལ་བཅོས་སོ། དེ་ལྟ་བུ་གཅིག་སོས་གཉིས་
སོས་ཙ་ན་སྙན་གྲགས་ཐོབ་པར་འགྱུར་རོ།། ནད་པ་མང་དུ་སོས་ ཤིང་སྙན་
གྲགས་ཐོབ་ཙ་ན་ཟས་ནོར་མི་འདོད་ཀྱང་ཤུགས་ལས་འབྱུང་སྟེ། དང་པོ་མགོ་
ཐོན་པའི་དུས་འདིར་ཧར་ཁམ་མི་བསྐྱེད་པར་སེམས་ཆུང་འབའ་ཞིག་ལ་བརྟེན་
ནས་བག་ དང་ ལྡན་ པར་ བྱས་ ལ་ ཡོན་ ཏན་ འཚོ་ ཤེས་ པས་ བཙལ་ བར་བྱའོ།།
རྟག་པར་སེམས་ཆུང་རང་དྲགས་ན་རང་གི་མགོ་མི་ཐོན་པས། འདིའི་སྐབས་སུ་
འདི་ལྟར་བྱས་ན་མཁས་ཁྱད་ཅིག་འོང་བར་འདུག་སྙམ་སྟེ་ངེས་བ་རྙེད་པའི་དུས་
སུ། རང་གི་མགོ་འདོན་ཕྱོགས་ཤེས་པར་བྱས་ལ་འདོན་པའོ།། གཏང་རག་
ལེན་པའི་དུས་ཀྱང་ནད་ པ་ན་བ་བྱིན་ སོས་ ཤིང་། ཤི་བ་དང་བྲལ་ནས་ནད་
གཞུག་སིངས་ཀྱིས་ཐོན་པའི་དུས་སུ། སྨན་པ་ལ་ད་དུང་རག་ལུས་པའི་སྐབས་
དེར་དྲིན་གཟོ་བའི་དུས་ཡིན་པས་ནོར་རྫས་གཤེར་ཞིང་བླང་བའི་དུས་སོ།། དེ་
ལས་འགྱངས་ན་སྔར་དྲིན་བརྗེད། ཕྱིས་མི་དགོས་པས་དྲིན་ལན་མི་ཁྲེལ་བར་
འགྱུར་རོ། མཐར་ཐུག་གི་འབྲས་བུ་ནི། མཐར་ཐུག་འབྲས་བུ་གཡོ་སྒྱུ་འདོད་
པ་རྣམས།། སྤངས་ནས་ནད་པ་གསོ་བ་ལ་འཇུག་པ། བླ་མེད་སངས་རྒྱུས་ས་ལ་
བགྲོད་འགྱུར་ཞེས།། འཚོ་མཛད་སྨན་པའི་རྒྱལ་པོས་བཤད་པ་ཡིན་ཞེས་པ་སྟེ།
མཐར་ཐུག་གི་འབྲས་བུ་ནི་རྫོགས་པའི་སངས་རྒྱས་ཐོབ་པའོ། དེ་བསྒྲུབ་པའི་
ཐབས་ནི་གསོ་བ་རིག་པའི་སྨན་ཡིན་ནོ།། དེས་སངས་རྒྱས་སྒྲུབ་པར་བྱེད་པའི་
ཡན་ལག་ནི། ཆོས་ཀྱི་སྤྱོད་པའི་སྐབས་སུ་མི་དགེ་བ་བཅུ་སྤང་བར་བཤད་པ་
དང་། ཚད་མེད་པ་བཞི་བསྒོམ་པར་བཤད་པ་དང༌། ཕ་རོལ་ཏུ་ཕྱིན་པ་བཞི་ལ་
སྤྱད་པར་བཤད་པ་དང་། གཡོ་སྒྱུ་དང་འདོད་པ་སྤངས་ནས་སེམས་ ཅན་གྱི་



370
༄༅།འབུམ་ནག་འབུམ་ཆུང་།
glen
དོན་འབའ་ཞིག་ཏུ་དམིགས་ཏེ་ནད་གསོས་པས། དེའི་རྒྱུ་འབྲས་ཀྱིས་མི་དང་
ལྷའི་སྨན་པ་ཁོ་ནར་སྐྱེ་སྟེ། དེས་ཚོགས་རྫོགས་སྒྲིབ་པ་བྱུང་ནས་སངས་རྒྱས་
སྨན་བླའི་ སྐུ་ཉིད་ དུ་ འགྲུབ་ པར་ གསུངས་ སོ། སྤྲུལ་ བ་ བསྡུས་ པའི་ ཚུལ་ནི།
ཞེས་གསུངས་ནས་རིག་པའི་ཡེ་ཤེས་དེ་སྨན་གྱི་རྒྱལ་པོའི་དབུའི་གཙུག་ཏུ་ཐིམ་
པར་གྱུར་ཏོ་ཞེས་པ་སྟེ། དེ་ལྟར་བཤད་པའི་རྒྱུད་ལ་རྩ་བ་བཞི། ཡན་ལག་བཅུ་
གཅིག གནས་བརྒྱུད། ལེའུ་སུམ་ཅུ་སོ་གཅིག་ཏུ་བཀའ་སྩལ་ནས་དང་པོ་ཡང་
སྐུ་ལས་སྤྲུལ་ནས་གསུངས་ཏེ། རྒྱུད་བསྟན་ཚར་བ་དང་སྐུའི་གནས་སུ་ཐིམ་སྟེ་
སངས་རྒྱས་སྨན་བླ་ཉིད་ལ་བསྡུས་པའོ།། ལེའུའི་མཚན་ནི། བདུད་རྩི་སྙིང་པོ་
ཡན་ལག་བརྒྱད་པ་གསང་བ་མན་ངག་གི་རྒྱུད་ལས་གསོ་བ་པོ་སྨན་པའི་ལེའུ་སྟེ་
སུམ་ཅུ་སོ་གཅིག་པའོ། །
ཞེས་པས་བསྟན་ཏོ།། བདུད་རྩི་སྙིང་པོ་ཡན་ལག་བརྒྱུད་པ་གསང་བར་
མན་ངག་གི་རྒྱུད་ལས། བཤད་པའི་རྒྱུད་ཤིན་ཏུ་གསལ་བར་བསྟན་པའི་རྣམ་
འགྲེལ་འབུམ་ཆུང་གསལ་སྒྲོན་ནོར་བུའི་འཕྲེང་མཛེས་ཞེས་བྱ་བ་རྫོགས་སོ།།
འགྲོ་དྲུག་གཙོ་བོར་ གྱུར་ པའི་མི་ལུས་ལ།། གནོད་བྱ་བཅུ་ལ་ མ་རིག་
འཁྲུལ་འཁོར་ གྱིས།། གནོད་ བྱེད་ ཉེས་ པ་ འཁྲུགས་ པའི་ ནད་ བསལ་ ཞིང་།
རྒྱལ་བའི་ལུང་དང་གཡུ་ཐོག་གསུངས་བགྲོས་ལྟར།། བཤད་པའི་རྒྱུད་འདི་རྣམ་
པར་གསལ་ བྱེད་ པ། འབུམ་ཆུང་ གསལ་ སྒྲོན་ ནོར་ བུའི་ འཕྲེང་ བ་ བཀོད།།
འདི་ནི་འགལ་དང་མ་འབྲེལ་ཉེས་པ་རྣམས།། མཁས་པའི་ཚོགས་ལ་ནོངས་པས་
བཟོད་པར་གསོལ།། བདག་འདྲ་ཛྷཱ་ན་ད་རས་ ནི། གཞུང་ དང་ ས་བཅད་
གཅིག་ཏུ་བསྡེབས།། གཡུ་ ཐོག་ མགོན་པོའི་གསུང་བགྲོས་ལ། བརྟེན་ནས་
བཤད་ རྒྱུད་ འབུམ་ ཊཱིཀ་ བཀོད། འབུམ་ ཆུང་ ་ གསལ་ བའི་ སྒྲོན་ མ་ འདི།།
བརྩམས་པའི་དགེ་བ་གང་བྱུང་ལས། གསོ་བ་པོ་ཡི་བློ་གསལ་ནས།། ཚིག་དོན་
བཤད་པ་མཁས་གྱུར་དང་།། རྐང་གཉིས་ནད་ལས་གྲོལ་འགྱུར་ཏེ། འགྲོ་ཀུན་
བྱང་ཆུབ་མྱུར་ཐོབ་ཤོག། ཚིག་ཐ་སྙད་ཀྱི་འགྲེལ་པར་བཀོད་ན་གཞུང་ཚིག་མང་



༄༅།འབུམ་ཆུང་།
371
དུ་བླང་ དགོས་ པའི་ཕྱིར་འགྲེལ་པ་འབུམ་ཆུང་ གསལ་ སྒྲོན་ནོར་བུའི་འཕྲང་
མཛེས་ཞེས་བྱའོ།། ཞེས་པ་འདི་ཛྷཱ་ན་དྷཱ་རའི་ཞལ་སྔ་ནས་མཛད་པ་ལས་དུས་
ཕྱིས་སྙིགས་མའི་སྐྱེ་བོ་འདོད་ ཐག་ཉེ་ཞིང་ སྙིང་རུས་ཆུང་བ་བློ་གྲོས་ཤིན་ ཏུ་
རྨོངས་པ་རྣམས་ཀྱིས་གོ་བར་མ་གྱུར་གྱིས་དོགས་ནས། ཡུལ་སྐད་དང་འཕྲལ་
སྐད་བླུན་ཚིག་ལ་ སོགས་ཅི་རིགས་པར་ཡོད་པ་འདི་རྣམས་མཁས་པ་དཔལ་
འབྱོར་གྱིས་བཅོས་པ་ཡིན་པས། མཁས་རྣམས་དགྱེས་ཤིང་བཟོད་པར་མཛད་
པ་ཞུ།། ཚད་མེད་མཁྱེན་པའི་དཀྱིལ་འཁོར་རང་རྒྱུས་ཤིང༌།། འགྲོ་ཀུན་ཕན་
བདེའི་སྣང་འབྱེད་ཕྱོགས་བཅུར་འཕྲོ། ཞིང་འདིར་མཚུངས་བྲལ་མཚན་ལྡན་
ཆོས་ཀྱི་རྗེ། བཀའ་དྲིན་དྲན་ནོ་སླར་ཡང་ཐུགས་རྗེས་གཟིགས།། མགོན་ཁྱོད་
ཐུགས་རྗེའི་སྤྱན་གྱིས་མི་འདོར་ཞིང༌།། སྐྱེ་བ་ཀུན་ཏུ་རྗེས་སུ་འཛིན་པ་དང་། །
བཀའ་དྲིན་བསབ་ཕྱིར་དཔལ་ལྡན་ རྒྱུད་བཞི་ཡེ།། འགྲེལ་ཆེན་ཆ་ལག་བཅོ་
བརྒྱུད་འདི་བྲིས་བས།། ཕ་མ་འགྲོ་ཀུན་བདེ་ལ་འགོད་པ་དང༌།། རྗེ་བཙུན་བླ་
མ་ཐུགས་ དགོངས་རྫོགས་པ་དང་།། གསོ་དཔྱད་ བསྟན་ པ་ རིང་དུ་ རྒྱས་པ་
རྣམས།། ཆབ་གཅིག་སྨོན་ལམ་བདེན་པས་འགྲུབ་པར་ཤོག། །། མངྒ་ལཾ།



རྩོམ་སྒྲིག་འགན་འཁུར་པ། སྒྲོལ་མ་སྐྱིད།
རྨ # . #gརྗོ
༄༅ འབུམ་ནག་འབུམ་ཆུང་།
རྩོམ་པ་པོ། སུམ་སྟོན་ཡེ་ཤེས་གཟུངས།
རྩོམ་སྒྲིག་མཁན
མཚོ་སྔོན་ཞིང་ཆེན་བོད་ཀྱི་གསོ་རིག་ཞིབ་འཇུག་ཁང་།
བོད་ཀྱི་གསོ་བ་རིག་པའི་གནའ་དཔེ་ཕྱོགས་བསྒྲིགས་དཔེ་ཚོགས་རྩོམ་སྒྲིག་ཚོགས་པ།
དཔེ་སྐྲུན་མཁན། མི་རིགས་དཔེ་སྐྲུན་ཁང་། །
འགྲེམས་སྤེལ་མཁན། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་
གནས་ཚུལ་ པེ་ཅིན་ཧོ་ཕིང་ལ་བྱུང་ལམ་ཨང་14པ།
སྦྲག་སྲིད་ཨང་གྲངས། 10013
ཁ་བར་ཨང་གྲངས། 010-64275311
པར་འདེབས་མཁན། པེ་ཅིན་དབྱི་ཧུའེ་པར་འདེབས་ཚད་ཡོད་ཀུང་སི།
བརྒྱུད་འཚོང་མཁན། རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
དེབ་ཚད།
850mmx1168mm 1/32
པར་ཤོག
12. 375
པར་གཞིའི་སྒྲིག་ཐེངས། 005ལོའི་ཟླ་7པར་པར་གཞི་དང་པོ་བསྒྲིགས།
པར་ཐེངས།
2006ལོའི་ཟླ་7པར་པེ་ཅིན་དུ་པར་ཐེངས་དང་པོ་བརྒྱབ།
པར་གྲུངས།
01 - 2000
རིན་གོང་། སྒོར་19,5)



图书在版编目(CIP)数据
秘诀黑卷·明灯小秘诀票卷·明灯《藏医药经典文献集成》
编委会青海省藏医药研究所编,北京:民族出版社,2005.6
(藏医药经典文献集成》
ISBN 7-105-07106-0
I.秘… 1.0藏…青….藏医藏语
T. R291.4
中国版本图书馆 CIP数据核字(2005)第074217号
MIJUE HEIJUAN MINGDENG XIAOMIJUE HEIJUAN MINGDENG
秘诀 黑卷·明灯 小秘诀黑糖·明灯
编出地邮网印荒经开印印版印定
者行址编址屏订销本张数次次价
青海省藏医药研究所
藏医药经典文献集成编委会
民族出版社
北京市和平里北街14号
100013
WWW, 6, un.cn
北京艺辉印刷有限公司
天华印刷装订有限公司
全国各地新华书店
850nmax 1168mm 132
12.375
[01-20) 册
2005年7月第1版
2005年7月北京第1次印刷
19. 如元
该书如有印装质量问题,请与本社发行部联系退换
〈藏文发行科电话:010-64227665 58130509)
